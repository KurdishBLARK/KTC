
بەشى نۆیەم
ژینگە

پێناسەى ژینگە:
      ژینگە ئەو دەوروبەرەیە كە مرۆڤ وگیانلەبەران دەگرێتەخۆى، شوێنەوارى كارلێكردنى مرۆڤ لەدەوروبەرەكەى بە شێوەیەكى بەردەوام لەوەدا دەردەكەوێ كە ئەوگۆڕانكاریانەى بەسەر دەوروبەرەكەى دادێت چ كاریگەریەك جێ دێڵێ لەسەر سروشتى ژیانى شارستانێتى و عەقڵى مرۆڤ، سوود وەرگرتنیش لە پێكهاتەكانى ئەو دەوروبەرە دەوەستێتە سەر تواناى مرۆڤ كە ئایا تا چەند دەتوانێ دەست بكا بە وەبەرهێنانى ڕەگەزەكانى ئەو دەوروبەرە و چۆن دەتوانێ سوود لەو دەوروبەرە وەربگرێت بۆ ژیان وخۆشگوزەرانى خۆى.
 ئەو زەوییەى كە مرۆڤ لەسەرى دەژى و ئەو بەرگە غاز و ئاو و ڕەقەى كە دەورى زەوییەكەیان داوە بریتین لە رەگەزەكانى دەوروبەر و دەتوانین ئەو پێكهێنەرانە ناوبنێین بە(ژینگەى سروشتى)، وكارلێكردنى مرۆڤ و ژینگە سروشتیەكەى وا دەكات جۆرە پەیوەندییەكى ئاڵوگۆڕكێ لە نێوانیان دروست بێت.هەروەك (زمرمان) دەڵێت: (سەرچاوەكانى سامان لە خۆیەوە نابێت،بەلكو لە ئەنجامى كارلێكردنى نێوان مرۆڤ و رەگەزەكانى ئەو ژینگەیەوە پێكدێت كەلەناویدا دەژى، ئەوەتا بەروبوومى كشتوكاڵ ئەنجامی كارلێكردنى نێوان مرۆڤــ و رەگەزەكانى خاكە لەیەكترى،كانى نەوت و خەڵووزیش تا مرۆڤــ نەیاندۆزێتەوە نابن بە سامان). 
كەواتە مرۆڤــ ڕەگەزى سەرەكى ژینگەیە،سەرەڕاى كارلێككردنى مرۆڤــ و ژینگە لەیەكترى كەچى ڕەگەزەكانى ژینگەش لە گۆڕانێكى هەمیشەوبەردەوام دان وبەشێوەیەكە كە لە گوێرەى تەمەنى مرۆڤــ، هەستى پێناكرێت، بۆنمونە كرداى داڕووتان و داتاشینى چیا و بەرزاییەكان و پڕبوونەوەى دۆڵەكان و كۆبوونەوەى نیشتەنى و پەیدابوونى دەلتاكان و جوڵەى تەپۆلكە لمینەكان لە جێگەیەكەوە بۆ جێگەیەكى تر و ووردبوونى تاوێرەكان و داتاشران و كشانەوەى كەناراوەكان ئەمانە هەمووى بەڵگەى ئەو راستییەن. گۆڕانكارى وەهاش هەیە كە لە پڕوخێرا روودەدەن وەك بوومەلەرزەو تەقینەوەى كانیە ئاگرینەكان وئەو گۆرانكارییانەى كە بەسەر ڕووى زەویدا دێنن.بۆیە ئەو گۆڕانكاریانەى كەلە سروشت دا ڕوودەدەن هەبێ و نەبێ لە چوارچێوەى چەند رژێم و یاسایەكدا ڕوودەدەن كە پەیوەندى نێوان ئەو ڕەگەزانە لەو ژینگە سروشتیەدا دەستنیشان دەكات.

جۆرەكانى ژینگە:
      ژینگە بە چوارچێوەو ناوەندێك دانراوە كە مرۆڤ هەموو چالاكیەكى زانستیانە وجموجۆلێكى كۆمەڵایەتى و ئابوورى خۆى لە ناودا دەكات بۆ ئەوەى پێداویستیەكانى خۆى دابین بكات و خۆشى بەردەوام بێت لە مانەوە(البقا‌و). بڵاوبونەوەو تەشەنەكردنى مرۆڤــ لە رووبەرە بەرفراوانەكانى سەر زەمین ئەوەمان بۆ دەردەخات كە هەموو كۆشش و چالاكیەكى جۆراوجۆرى مرۆڤــ مۆركى هەلومەرج و دۆخەكانى ئەو ژینگە سروشتیەى هەڵگرتووە كە پێكهێنەرەكانیشى لە هەموو قۆڵێكى ئەم سەر زەمینەدا لەوانەیە لەیەك نەچن. لەسەر ئەم بنچینەیە ڕووەكى زۆروجۆراو جۆر دەبینین، وەكو رووەكى خۆرسك كە خۆى لە ژینگەى دارستانەكان و و ژینگەى بیابانەكان دەبینێتەوە. رووەكى واش هەیە پەیوەندى بە پیشەوە هەیە وەكو ژینگەى لەوەڕگاكان و ژینگەى كشتوكاڵ و ژینگەى پیشەسازى لێرەشدا تەنها رووەكى خۆرسك راڤە دەكەین كە ئەمانەیە:
1. ژینگەى دارستان.                2. ژینگەى بیابانەكان.

ژینگەى دارستان:
ئەو پارچە زەوییە پڕ لە ڕووەكە دارودرەختانەیە كە دارى بەرزوبڵندى ئەوتۆى تێدایە كەلێنیان لە نێواندا نەماوەو لقەكانیان لەسەرەوە تێكئاڵاون. ئەم دارستانانە نەك هەر لە بوارێكدا بگرە لە بوارێك زیاتردا لێك ناچن، دارستان هەیە گەڵاكەى ناوەرێت، یان بەرەبەرە گەڵاكانى دەوەرن پێیان دەڵێن (دارستانى هەمیشە سەوز) دارستانیش هەیە گەڵاكانى بە یەكجار دەوەرێت وپێى دەڵێن (دارستانى گەڵارێژ یان خەزانى). جگە لەو جیاوازیە سروشتى گەڵاى دارێك لە دارێكى تر ناچێت، دار هەیە گەڵاكەى دەرزیلەییە، هەشە گەڵاكەى گەورەو پانە. سروشتى تەختەكانیش كە دارەكانیان لێ پێك دێت دیسان جیاوازن،دار هەیە تەختەكەى نەرمەو هەیە تەختەكەى ڕەقە وهەریەكەیان لە بوارێكى پیشەسازى دا بەكاردەهێنرێت.
 لە بابەت دارستانەكانەوە تەنها ئەمانەى خوارەوە باس دەكەین:
1ـ دارستانە خولگەییە باراناویەكان :
2ـ دارستانە سنۆبەرییەكان (قوچەكییەكان).


1ـ دارستانە خولگەییە باراناویەكان :
	دارستانەكانى كەمەرەى زەوی رووبەرێكى بەرفراوانى هەرێمە گەرمەكانیان داپۆشیوە كە حەوزى رووبارى ئەمەزۆن لە ئەمەریكاى باشور ودەشتە نزمەكانى ئەمریكاى ناوەراست و حەوزى رووبارى كۆنگۆ لە ئەفریقا وكەنارەكانى مالابار لە هیندستان دەگرێتەوە.تێكراى گەرمى مانگانەش لەو ناوچانەدا لە نێوان (75ە و 80ە)ى  فەهرەنهایتدایە و بارانیشى بە درێژایى ساڵ لێ دەبارێت كە تێكراى ساڵانەى( 300 سم) و بە سەر مانگەكانى ساڵدا دابەشكراوە.
بۆیە ئەو هەرێمانە بە درێژایى ساڵ دەرفەتی ووشكیان بۆ نارەخسێت، بەرزى پلەى گەرمى و رێژەى بەرزى شێ بوونەتە هۆى پەیدابوون و گەشە كردنى دارى چڕوپڕى بەرزوبڵندى لەسەرەوە تێكئاڵاو بە جۆرێكى ئەوتۆ كە رێگا بە تیشكى خۆر نادەن بگاتە زەوى دارستانەكان، ئەمەش بۆتە هۆى تاریكبوونى ناوەوەى ئەو دارستانانە. 
سەرەراى ئەوانەش هەواكەى ناویشى كپەو گەلێ مێروو جڕو جانەوەریش اە ناو دارستانەكاندا بڵاو بوونەتەوە، لە لایەكى تریشەوە ئاوەرۆیەكى زۆریش بەسەر زەوى  ئەو دارستانانەدا دەڕوات، كە لەوانەیە گیانلەبەرى دارستانەكە وەكو باڵندە و خشۆك بە تایبەتیش مار دەچنە ناویانەوە. لەبەرئەوەى كە دۆخى هەواى دارستانەكانى كەمەرەى زەوی گەرم وشێدارو خنكێنەرە  بۆیە دانیشتوانى كەمەو ئەو كەمەش  بریتین  لەهەندێ  كۆمەڵی  ساكارو سەرەتایی كەلەگەڵ هەلومەرجی ئەو ژینگەیەدا گونجاون، چونكە مرۆڤی سەرەتایی ئەو ناوچانە لەهەموو خەڵكێك زیاتر هۆگری  ئەو ژینگەیەى  خۆیان بوون و دەتوانن لەو دۆخە  سروشتیە سەختەدا  گوزەران بكەن، ڕێژەی ئەم كۆمەڵە سەرەتاییانە  لەسەرەتای سەدەی یانزەهەمدا تەنیا 10% ی  هەموو دانیشتوانى جیهان بوون، واتا نزیكەی(27.5) ملیۆن كەس دەبوون. بەڵام چەند هۆكارێك بوونە هۆى فەوتان ولەناوچوونى ئەم كۆمەڵە سەرەتاییانە، ،وەك  كوشتن وپاكتاوكردنیان بە دەستى مرۆڤە سپى پێستەكان و بڵاوبوونەوەى نەخۆشى كوشندە لە ناویاندا بە جۆرێكى وەها ئێستا تەنیا چەند هەزار كەسێكیان ماوەتەوە كە لەوەوبەر ملیۆنەها بوون، ئەو كۆمەڵانەشیان  كە زۆرتر لە نەمانەوە نزیكن كۆمەڵانى دارستانە كەمەرەییەكانن، ئەوانیش كورتەباڵاكان و رەش پێستەكانن. دەشكرێت لەمەڕ دوو كۆمەڵ لەو كۆمەڵانە شارەزایى پەیدا بكەین و باسیان بكەین:
1.	كۆمەڵەى كۆكردنەوەو چنینەوە.
2.	كۆمەڵەى كشتوكاڵى سەرتایى جێ گۆڕ.

1. كۆمەڵەى كۆكردنەوەو چنینەوە:
چەند كۆمەڵەیەك هەن ژیانیان لەسەر كۆكردنەوەو چنینەوەى میوەو ڕەگ وبەرى درەختەكانە،زۆر كەمیش روودەدات كە كشتوكاڵ بكەن یان گیانلەبەر بەخێو بكەن. كۆمەڵەى بۆشمەن و هۆتنتۆت (لە ئەفریقا) و كۆمەڵەى سیمانگ Semang و سكاى(لەنیمچە دورگەى مەلایۆ) باشترین نموونەى كۆمەڵەكانى كۆكردنەوەو چنینەوەن.



 سیمانگ و سكاى :

سیمانگ لە كۆمەڵەى مرۆڤە كورتە باڵاكانن كە باڵاى پیاوەكانیان لە 150سم زیاتر نییە وباڵاى ژنەكانیشیان لەوە كەمترە، پێستیان ڕەشە و موویان كەمە.بەڵام سكاى لەوان درێژتر و باریكترن وپیستیشیان كەمتر ڕەشە و موویان پترە.ژمارەیان لەئێستادا كەمە و لەچەند هەزارێك تێناپەڕێت بەشێوەى كۆمەڵى بچووك دەژین كە هەركۆمەلێكیان ڕووبەرێكى دیاریكراوى زەوى هەیە تێیدا دەسوڕێتەوە و لە 50 كم چوارگۆشە تێناپەڕێت،بەدەگمەن كۆمەڵێك سنوورى زەویەكەى خۆى دەبەزێنێت بۆ سەر زەوى هاوسێكەى ئەگەر ئەوەش ڕووبدا ئەوا بۆكۆكردنەوەى ڕەگى ڕووەكە لە زەوى هاوسێكەى.سیمانگ وسكاى ڕۆژانە دوو ژەم خۆراك دەخۆن كە بەیانیان وئێوارانە، زۆربەى خواردنیشیان بریتیە لە جۆرەنانێك كە خۆیان لە ڕەگى ڕووەك ودانەوێڵەى خۆرسك دروستى دەكەن،هەندێ جاریش برنج لێ دەنێن كەبە شێوەى ئاڵوگۆڕ دەستیان دەكەوێ.كەواتە زۆربەى خواردنیان لەڕووەكى خۆرسك دەست دەكەوێ، جا لەبەرئەوەى ئەم جۆرە ڕووەكانەش بەوشێوە پێویستە نییە, بۆیە لە گەڕان و سوڕان دا دەبن بۆكۆكردنەوەى ئەو بڕەى كە ئەو كۆمەڵانە پێویستیان پێیەتى لە ڕەگى ڕووەك وبەرى وەك (سەلكى یام و دوریان و مانجۆ...).


خانوو و بەرگ و چەك:
سكاى لەخانوى كوخ كەشێوەى لاكێشەیە دەژین ودیوارەكەى لە لق وپۆپى دارخورما یان دارى تر ،بنمیچەكەى لە گەڵاى چنراوى خورما(پووشە خورما) دروستكراوە، ئەم خانووانە هەندێكیان درێژیان بیست پێیەو یەك مەتریش لەزەویەوە بەرزن دوورر لەتەڕى وگیانلەبەران، بەڵام خانووە زۆر بچوكەكان وەك هێلانە بەسەر لق وپۆپى دارە بەرزوگەورەكاندا دروست دەكرێن.
بەڵام سیمانك خانوەكانیان كوخ وشێوە لاكێشەیی نییە بەڵكو بریتیە لە داڵدەیەك لە كەلە لق و پۆپی دارەكان دروستكراوە و بەیەكەوە بەستراون كە چەند خێزانێك لە خۆدەگرێ.
بەرگیشیان بریتیە لە گەڵاى دار و ڕیشوى چنراوى دارى (یوبا) كە جاروبار وەك كڵاو لەسەریشى دەكەن.چەكی سیمانگ بریتیە لە(كەوان) كە لە لق وپۆپى دار و(ژێ) كەلە دەمارى گیانلەبەران یان لە ڕیشاڵى ڕووەك (تیر) كەلە دارى حەیزەران دروستى دەكەن. بەڵام چەكى سكاى بریتیە لە تفەنگى فوو كە لوولە قامیشێكە بە زەبرى فووپیاكردن چەند تیرێكى لێوە دەردەپەرێت و بۆ ڕاوكردنى باڵندەو مشك وخشۆكەكان بەكاردەهێنرێت. 

 2. كۆمەڵەی كشتوكاڵی  سەرەتایی  جێگۆڕكێ  :
گەلی (بۆرۆ)  لە ئەمەریكای  باشور  گەلێكی سەرەتایییەو بە كشتوكاڵی جێ گۆڕەوە خەریكن، ئەو كشتوكاڵەش  لەدارستانە باراناویەكانی  كەمەرەیی ئەنجام دەدرێت بەتایبەتی  لەو دارستانانەی كە كەوتوونەتە شوێنی  بەیەكگەیشتنی  هەردوو لقی (جابوراو واسا) ی رووباری ئەمازۆن . بۆرۆ لەهیندیە سورەكانی ئەمەریكای باشورن و بەشێوەی كۆمەڵی بچووك بچووك دەژین لە دەوروبەرى پەنجا گوند كە بەهەموویان چەند هەزار كەسێك دەبن. پێستییان  ڕەنگ برۆنزی مەیلەو زەردێكی ڕەشباو و سووركارە.قژى سەریشیان ڕەش و زبر و تاڵ تاڵى ڕاست وڕێكە،سەر خڕ ولووت پانن كەچى لچ ولێویان ئەستوور نییە،باڵایان مامناوەندە كەلە پیاوان دەگاتە 160 سم بەڵام لە ژنان كەمترە.گەلى بۆرۆ كاروباریان لە نێوئەندامانى خێزاندا دابەش كردووە چونكە كاروبارانەى هێزى زۆرى پێویستە پیاوان پێى هەڵدەستن وەك پاككردنەوەى زەوى لە دارودەوەن بۆئەوەى بۆ كشتوكاڵ ئامادەى بكەن،هەروەها دروستكردنى خانوو و ڕاوكردن وشەڕكردن و دروستكدنى چەك وبەلەم، بەڵام ژنان هەڵدەستن بە بەخێوكردنى منداڵ وخۆراك ئامادەكردن، خۆراكیشیان بریتیە لە مایۆنیق ومشك وبۆق ومارمێلكەومارو هەنگوینى سروشتى، زۆرجاریش لەبەرئەوەى خۆراكیان كەم خوێ یە بۆیە خۆَڵەمێشى ئاگرەكە دەخۆن،نانیش لە (كاسافا) دروست دەكەن.گوندەكانیشیان بچووكن و ژمارەى دانیشتوانى هەر گوندێكیش لە 50 – 200 كەس دەبێت. بۆرۆ لە هەموو گەلێك زیاتر بڕوایان بە فریشتەو ئەفسانە هەیە و لەهەموو گەلێكیش زیاتر منداڵى خۆیان خۆش دەوێت،كەچى لەنەریتیان ئەوەیەكە خواردنى گۆشت لەمنداڵ حەرام دەكەن تا ئەو منداڵە پێ دەگات و تەواو گەورەدەبێت.  






ژیانى ئابوورى
كۆڵەگەى ژیانى بۆرۆ كشتوكاڵە،لەهەندێ دۆخى تەنگانەشدا ڕاودەكەن و خۆراك كۆدەكەنەوە،لەبەرئەوەى ئامادەكردنى زەوى بۆ كشتوكاڵ كارێكى دژوارە و هێزوبازووى دەوێ بۆیە پیاوان ئەم كارە دەكەن،كە بە تەورى بەردین زەویەكە لە دارودەوەن پاك دەكەنەوە ئینجا كۆى دەكەنەوەو ئاگرى تێ بەردەدەن وخۆڵەمێشەكەش بەسەر زەویەكەدا پەرت دەكەن،بەڵام زۆرى پێ ناچێت دارەكان شین دەبنەوە لەو زەویانەى كە دارەكانى لێ بڕابۆوە،ئەمەش ماناى وایە ئەو زەویەى بۆ كشتوكاڵ ئامادە دەكرێ تەنها بۆ ماوەی دوو وەرز یان سێ وەرز دەتوانرێ وەبەربهێنرێ دواى ئەوە ئیتر زەویەكە ئەو پێزوبرشتەى نامێنێت كە ئەمەش ناچاریان دەكات بۆ پارچە زەویەكى تر بگوازنەوە،باشترین بەروبومى گەلى بۆرۆ بریتیە لە مایۆنیق چونكە لە گەڵ تۆوى كاسافا بە خۆراكى سەرەكیان دادەنرێت،جگە لە مایۆنیق بەروبومى دیكەش دەچێنن وەك یام و پەتاتەو كولەكەو بیبەرو پاقلە، زۆر بەكەمیش گەنمەشامى وكۆكا. بۆرۆ لە ڕاوكردنى گیانلەبەرە گەورەكاندا بلیمەتن چونكە بە ووردى شوێن پێیان هەڵَدەگرن و شارەزاى جوڵەوجموجۆڵیانن.
بۆرۆ لە جێگا واڵا وڕووتەنەكانى ناو دارستانەكان دەژین ،ولەناو یەك خانوشدا ژمارەیەكى زۆر پێكەوە دەژین كە ژمارەیان دەگاتە  50 كەس وهەندێ جاریش دەگاتە 200 كەس، خانووەكانیشیان بێ پەنجەرەن بۆیە شەوورۆژ تاریكن ئەمەش لە بەڵاى مێش ومەگەز دەیانپارێزێت. بەرگ وپۆشاكیشیان لەهى دانیشتوانى ناوچە گەرم وشێدارەكانى كەمەرەى زەمین جیاواز نییە، بۆ گواستنەوەو هاتوچۆش بەلەم بەكاردێنن چونكە ئاوەرۆى زۆر لەناوچەكەدا هەیە،ئەم بەلەمانەش موڵكى كەس نییە بەتەنها بەڵكو موڵكى هەموو لایەكە لەڕووبارەكانیشدا لە جێگاى دوور لە چاوى دوژمن دادەنرێن.گەلى بۆرۆ ژمارەیان بەرەو كەمبونەوە دەچێت بەهۆى ئەوەى بازرگانانى لاستیك زۆریان لێ دەكوژن و تووشى نەخۆشیەكى زۆریش دەبنەوە،لەوانەشە ڕۆژێك دابێت كەبەتەواوى توشى قڕبوون بێن.  
 
3ـ دارستانە سنەوبەریەكان(قوچەكیەكان):
دارستانە سنەوبەریەكان(قوچەكیەكان) بازنە پانیە مامناوەندە ساردەكەى نیوەگۆى باكورى زەوى داپۆشیوە كە چەند بەشێكى فراوانى ئەمەریكاى باكور و ئۆراسیا دەگرێتەوە، واتا بازنەى پانیى 50ە لە ئۆراسیا45ە لە ئەمەریكا. سنوورى باكوریشی  لەگەڵ هێڵى گەرمى 10ە س دەڕوات لەگەرمترینى مانگەكانى ساڵدا ،كەواتە ناوچەیەكى پێگوازە (انتقالیە) لە نێوان دارستانە گەڵارێزەكانى باشور وبیابانە سەهَۆڵبەندانەكەى باكور، چونكە نزم بوونەوەى پلەى گەرمى تا خوارتر لە 10ە س لە زۆربەى مانگەكانى ساڵدا ئەوە دەگەیەنێت كە قەبارە و چڕى دارەكان كەم دەبنەوەو ئیتر لەو پلە گەرمییەیدا ناڕوێن و گەشە ناكەن. دارى كاژ (سنەوبەر) قوچەكیەو قەدەكەى ڕاستە و گەڵاكانى دەرزیلەییەو لەماوەى ساڵدا ناوەرن، واتا دارێكى هەمیشە سەوزن پێویستیشى بە نزیكەى250 ملم باران هەیە و دەشتوانێت لە خاكى بێ پێزدا بژیت. دارستانەكانى كاژ گەورەترین كۆگاى تەختەى نەرمن لە جیهاندا و دارەكانیشى بریتیە لە كاژ و مێشە (شەربین) و شەوكەران. ئەم دارستانانە رووبەرێكى بەرفراوانى لە وڵاتانى سوید و نەرویج و فینلەندە داپۆشیوەو (سیبیریا)ش فراوانترین ناوچەیە لە جیهاندا كە ئەم جۆرە دارستانەى تێدا بڵاوبووبێتەوە، كەچى ئەو سوودەى لێ نەبینرا ، بەتایبەتى لە سیبیریا، بەهۆى ئەوەى ئاووهەواى ناوچەكە گەلێ ساردوسەختە و،ئەو رووبارانەش كە لە باشورەوە بەرەو باكور دەڕۆن رێژگەكانیان دەیبەستێ. هەروەها لە نێوان (زەریاى ئەتلەسى) و (زەریاى هێمن)یشدا ناوچەیەكى بەرفراوانى كا(سنۆبەر) كشاوەو دارستانێكى لێك نەپچراوى لە نێوان ناوچەى باكورى ئەمەریكا و بەشەكانى باكورى كەنەدا دا پێكهێناوە.









هەرچى لە نیوەى باشورى گۆى زەویە ئەوا ئەو جۆرە دارستانە بە شێوەى پارچەى بچووك تەنیا لە خۆرئاواو باشورى ئەمەریكاى باشوردا دەبینرێن، چونكە وشكانى لەوێ كەمە . پیشەى دانیشتوانى ئەم دارستانانەش بریتیە لە دار بڕین وڕاوى گیانلەبەرى كەوڵدارى وەكو (ڕێوى و كەروێشك) ، هەروەها كشتوكاڵى جۆ و گارس(شۆفان) و گەنمیش دەكەن جگە لەوەش هەندێ پیشەسازى یان هەیە كە لە كەرستەى خاوى تەختە سازدەكرێت، وەك دروستكردنى كاغەزو دەنكەشخارتە.
ژینگەى بیابانى :
نالەبارى وسەختى ئاووهەوا لەو هەرێمانەدا كە ژینگەى بیابانى پێ دەڵێن شوێنەوارێكى نەرێنى تێدا بەجێ هێشتووە. دەشتوانین بیابانەكان بە دوو جۆر بیابان دابنێن: بیابانە گەرمەكان و بیابانە ساردەكان. هەرچى بیابانە گەرمەكانە، لە نێوان پلەكانى گەرمى رۆژێكى دا (24) سەعات جیاوازیەكى گەورە هەیە ، هەروەهاش لە نێوان پلەى گەرمى ى ساڵدا، واتا دوو هەوایە، بارانیش دەگمەنەو ڕووەك وگیانلەبەریش كەمە.ئەم دۆخەش باروشێوازى ژیانى ئەو كۆمەلە ئادەمیزادانەمان بۆ روون دەكەنەوە كە لەوێ دەژین. ئەو كۆمەلانە یان شوانن لە چوارچێوەى ئەو ناوچانەدا بە پیشەى شوانییەوە خەریكن كە رووبارو چاوگەى ئاوى تێدا نییە، یان جوتیارن ولە نزیك رووبارو لەو مێرگانەدا بە كشتوكاڵەوە خەریكن كە كانیاو یان بیرى ئاوى تێدایە، وەكو مێرگەكانى بیابانى گەورە،لەو مێرگانەدا جۆ و گەنمە شامى و زەیتون و دارمێو و دار خورما وەبەردێنن. هەرچى بیابانە ساردەكانیشە ژیانێكى هەژاریى شوانیى تێدا هەیە كە چەند كۆمەلێك پێوەى خەریكن(ئەسكیمۆ) یان پێ دەڵێن.ژمارەى ئەسكیمۆش نزیكەى (40) هەزار كەسێك دەبن، لەمانە نزیكەى (16) هەزاریان لە كەنەدا و (14) هەزاریان لە گرینلاند و ئەویتری لە ئالاسكا و كەنارەكانى بەرى ئاسیاى گەرووى بێرینگ دەژین. هەموشیان بە زمانێك دەدوێن و چەند دیالێكتێكى لێك نزیكیشان هەیە. باڵایان كورتە، وكەللەیان درێژە، ولووتیان ڕێك و بچووكەو قژیشیان ڕەش و زبرە. ئەسكیمۆ بە شێوەى كۆمەلەى بچووك بچووك دەژین و هەر كۆمەلەش 400 – 500 كەس دەبن بە تایبەتیش بە زستانان، بەڵام هاوینان كەم دەبنەوە. ئەسكیمۆ شوانیشن، ئاسكى(ڕەنە) دەلەوەرَینن بەڵام ئەو كۆمەڵانەیان كە لە كەناراوەكانەوە نزیكن ڕاوى دەریایى دەكەن.



















پیسبوونى ژینگە:
 مرۆڤ بەو ناوچەیەوە پابەندە كە ئیشوكارى تێدا دەكات. ئەو ناوچەیەش بە بنچینەى شارستانیى و بناغەى عەقل وهۆشى دادەنرێت، لەبەر ئەوە دەبێت نیشانەو جیاكەرەوەكانى ئەو پابەندیە ئەرێنى ونەرێنیان بخوێنرێن ولێیان بكۆلرێتەوە، چونكە ژیانى مرۆڤ و بەردەوامى ژیانى مرۆڤ لەسەر خستنەژێر بارو وەبەرهێنانى ئەو رەگەزانە بەندە كە ژینگەكەى لێ پێكهاتووە و تا چ ڕاددەیەك دەتوانێت پێداویستى سەرەكى خۆى لێ دەست بكەوێت و هەموو پێداویستیەكى مانەوەو بەردەوامى و گەشەكردن و وەچەخستنەوەى تێدا دابین بكات و هۆى حەسانەوەى و هەوا گۆرینى (استجمام) بۆ ئامادە ببێت. هەر زیانێكیش تووشى ئەو ڕەگەزانە ببێت بێگومان كارێكى نەرێنى بەكاروانى بەردەوامى ژیانى كۆمەلى ئادەمیزاد دەگەیەنێت وئەمرۆ بێت یان سبەى زیان لەچالاكیەكانیشى دەدات، چونكە مرۆڤ خۆى كارتێكەرێكى زیندەوانیە لەو دەزگا ژینگەكردە زیندووەدا ، ساغى و سەلامەتی پێكهێەرەكانى ژینگەى دەوروبەریەوە بەندە. 
ئەو پێشكەوتنە زانستانەو تەكنەلۆجیانەش كە لەم ماوەیەى دواییەدا جیهانى گرتۆتەوە شوێنەوارى بە شێوەیەكى ڕوون وئاشكرا گەیشتۆتە بوارەكانى پیشەسازى و كشتوكاڵیش، وچەند گیروگرفتێكى بنچینەییشى لەگەڵ خۆى هێناوە كە ڕەگەزەكانى ژینگە ئێستا پێوەى دەناڵێنن، ئەو گیروگرفتانە كاتێك دەركەوتن و ئاشكرا بوون كە چالاكیى زانستى و تەكنەلۆجى هەموو بوارێكى جۆربەجۆرى ژیانى گرتەوە بە جۆریكى ئەوتۆ كە ئەم گیروگرفتانە سیستەمى ژینگەیی ئێستاى لاسەنگ كردووە لەوانەشە مەترسیەكى گەورەتر بۆ ئادەمیزاد دروست بكات. كردارى دەرچوون ولادانیش لە سیستەمى ژینگەیی پێى دەوترێت ( بوارەكانى پیسبوونى ڕەگەزەكانى ژینگە).
 گرنگترین پێكهێنەرەكانى ژینگەش كە لەوانەیە تووشى مەترسى پیسبوون ببن ئەمانن:
1.	پیسبوونى پێكهێنەرەكانى هەوا.
2.	پیسبووونى ئاو.
3.	پیسبووونى خاك.

1. پیسبوونى پێكهێنەرەكانى هەوا:
      دیاردەى پیسبوون دیاردەیەكى ئەوەندە كۆنە كە ڕەگوڕیشەى لەگەڵ پەیدابوونى خودى سرووشتدا داكوتاوە، چونكە هەر لە كۆنەوە گڕكانەكان و ڕەشەباى بەهێز ببوونە هۆى پیسكردنى ژینگە، بەڵام دواى شۆرشى پیشەسازى و خڕبوونەوەى كارگەكان لە نزیك شارەكان و ناوەراستى نشینەگەكانى مرۆڤەوە، ئیتر ئەومادانەى كەدەبنە هۆى پیسبوونى هەوا وپێكهێنەرەكانى پتر بوون، ئەویش بە هۆى ئەو غازە ژەهراوى و دووكەڵ و بۆنە پیسانەى كەلە كارگەكانەوە دەردەچن. ئەمانە بوون بە هۆى لاسەنگ بوونى ڕێژە سروشتیەكەى پێكهێنەرەكانى هەوا، ئەوەتا ڕێژەى غازى دووەم ئۆكسیدى كاربۆن لە شارى مۆڵگە پیشەسازیەكاندا بە جۆریك زۆربووە كە پیسبوونى بایەلۆجى لێ پەیدابوە و بۆتە هۆى هەندێ نەخۆشى و روودانى تەنگەنەفەسى و خنكان، وەكو ئەو دۆخەى كە لە شارى لەندەن و تۆكیۆو (دۆڵى مێز) لە بەلجیكادا هەیە.
 بۆ پاراستنى  ژینگە لە پیسبوونى پێكهێنەرەكانى هەوا چەند پێشنیارێك  كراوە،لەوانە: دەبێ كارگەكان دوور لە جێگاى نیشتەجێبوونى چڕى دانیشتوان دابمەزرێن، لە جێگایەكدا كە سەوزایی وشیناییەكى فراوان دەورى دابێت بۆئەوەى بتوانێت هەواكەى بپاڵێوێت و پاكى بكاتەوە. هەندێ دەولەتیش لە هەڵەى هەندێ دەوڵەتى تر سوودیان وەرگرت و فێرى ئەوە بوون كە وەكو ئەوان بە شێوەى هەڵە جێگەى دامەزراندنى كارگەكان دەستنیشان نەكەن. هەروەها دەبێ دووكەڵكێشى بەرزبەرز و دووكەڵ پاڵیو(فلترە)  لە كارگە پیشەسازیەكاندا دابمەزرێنن. ئەگەر بە پێویستیش زانرا ئەوا هەندێ كارگە لە جێگە كۆنەكانى خۆیانەوە بگوازرێنەوە بۆ جێگایەكى تر كە بۆ ساغى و سەلامەتى مرۆڤ جێگاى دڵنیاییەكى زیاتر بێت.

2. پیسووونى ئاو:
       پاراستنى ئاو لە پیسبوون كارێكى زۆر گرنگ و پێویستە بۆ ئەوەى تەندروستى مرۆڤ و ژیانى ماسى و گیانلەبەرانى ترى ناو ڕووبار ودەریا و زەریاكان بپارێزرێت.ئاوەكان چۆن پیس دەبن ؟ ئاوى پیس و پاشەرۆو پاشماوەى رەق كە شارەكان فڕێى دەدەنە ناو رووبارەكانەوە وادەكات ئاوى خواردنەوە توشى پیسبوون بێت و هەرچى مەرجى تەندروست و ئاساییە پێوەى ناهێلێت.لەگەڵ دروستكردنى كارگەو پاڵێوگەو پیشەسازى قورس لەسەر رۆخى رووبارەكان وكەنارى دەریاوزەریاكان ،هەروەها ئەو پیسبوونەى كە كەشتیە نەوتبەرەكان لە ئاوى زەریاو دەریاكاندا دروستى دەكەن. 
بۆ پاراستنى دەرامەتى ئاو لە پیسبوون پێویستە ئەمانە بكرێت: دەبێت ئاوە پیسەكان پێش ئەوەى بگەنە رووبارەكان چارەسەر بكرێن و مادە زیانبەخشەكان و ڕێژەى خاشاك و خڵتەى پیسیان لێ كەم بكرێتەوە. هەروەها پێویستە ئاوەرۆى پرۆژە پیشەسازیەكان وئاوەرۆكانى باران بكرێتە سەر ئاوەرۆیەكى گەورەتر كە لە كۆتاییەكانیان پێش ئەوەى بگەنە رووبارەكان پیساییەكانى تێدا چارەسەر بكات. هەروەها جێگەى كارگە پیشەسازیەكانیش دەبێت وەها بن كە زیان بە شارەكان نەگەیەنن و دەشتوانرێت یاساى بەهێز دابنرێت بۆ پاراستنى دەرامەتەكانى ئاو كە كەس نەتوانێت پاشەرۆى شل و توندى بكاتە سەر و ئاوى رووبارەكانى پێ پیس بكات . بواریش بە خەڵك بدرێت كە چاودێرى ئەم لایەنە بكەن وهۆشیار بكرێنەوە لەبارەى گرنگى دەرامەتى ئاو بۆژیان وتەندروستى مرۆڤ و ئاگاداربكرێنەوە لە بەفیڕۆنەدانى سامانى ئاو و دەست پێوەگرتنى.

3. پیسبوونى خاك:
       ئادەمیزاد بەر لە شۆرشى پیشەسازییش فاكتەر بووە لە پیسبوونى خاك، چونكە هەر لەسەرەتاوە دەستى كرد بە بڕینى دارستانەكان و لەوەڕاندنى ئاژەڵ بە شێوەیەكى زۆر و بێ سەروبەر لە ناوچە نیمچە ووشكەكاندا، ئەم كارەش راماڵرانى خاكەكەى ئاسان كرد و سەرەنجام سیفەتە چاكەكانى نەهێشت و بوو بە خاكێكى كەم پێزو كەم بڕشت.
لەسەردەمى سەردەمى پیشەسازى و كشتوكاڵى نوێ بوارى تازەتر بۆ وێرانكردنى خاك هاتە گۆڕێ ، چونكەكردارێكى زۆرى هەڵدڕین و هەڵكەندن بۆ كانزاكارى ئەنجام درا ، و خاك بۆ دروستكردنى خشتى سوور بەكارهێنرا كاتێ چاڵێكى زۆر لە دەوروبەرى ئەو كوورەوكارگانە لێدران كە شێوەى سروشتى خاكەكە دەشێوێنێ ، وپڕ دەبێت لە ئاوى پیس و ناچار دەرمانى قڕكەرى مێرووى تێدەكرێت كە ئەمەش خاكەكە پیس دەكات. 
بۆپاراستنى خاك لە پیسبوون ، پێویستە ناوچە پیشەسازیەكان كە دەبنە هۆى ئەم پیسبوونە دابڕبكرێن و تەریك بن و بە دەوروپشتى دا تا ماوەیەكى فراوان پشتێنەیەكى رووەكى وسەوزایی شین بكرێت ، و چاڵ و زەویە هەڵكەندراوەكانیش بكرێن بە دەریاچە و سەیرانگە. هەروەها دەرامەتى دارستانەكان بپارێزرێن و رێگا نەدرێت بە شێوەیەكى كوێرانە دارەكان ببڕدرێن و لەوەڕاندنى بە لێشاوو بێ سەروبەر وبێ سەرپەرشتى بوەستێنرێت، هەروەها دەبێت ئەوشێوازە كشتوكاڵیانەش قەدەغە بكرێن كە گونجاو نین بۆ ئەوەى خاكەكە تواناى بەرهەمهێنانى تێدابمێنێتەوە و كەم هێز نەبێت،سنووریش دابنرێت بۆ سەرپێچى كەران و سزابدرێن












فەرهەنگی ووشەكان
كوردى 	عەرەبی	1.		كوردى 	عەرەبی
ئــ	2.		   بەند	الفصل
ئاودزەكان	مسارب المیاه	3.		بنەماكان	مقومات، اسس
ئامێركار	الی	4.		بە جیوە	زئبقیە
ئاودڕ	الجرف	5.		باشوورین	الجنوبی
ئاگركار	بركانی	6.		با جێگاكرددەكان	الریاح المحلیە
ئاواكارى	الاستیگان	7.		باى هەمەڕۆژە	الریاح الیومیە
ئەلكول	الكحول	8.		بارانى هەورى سەركەوتو	الامگار التصاعدیە
ئاست، ئاقار	مستوى	9.		بارانى بەرزە دیاران	الامگار التچاریسیە
ئۆقرەگر	پابت	10.		بەكەلك هێنان	الاستفادە من
ئۆقرە نەگر	غیر پابت	11.		بەگەنكردن	اختیار، قبول
ئاراستەكان	الاتجاهات	12.		بێ هاوتا	فرید من نوعه
ئاومالك	غرین	13.		بڕگە	قگاع
ئاو بەسەرە	محتفڤ میاه السگحیە	14.		ببڕاو ببڕ	نهائیاَ، قگعاَ
ئاوهەڵچنە	ماصە للمیاه	15.		بیابانی	البدو
ئارەقە، ئاودەردان	النتح	16.		بیابانى گەرى	البداوە
ئاسەوار	اپار	17.		بان، بانو	هچبە
ئاوەردە	واردات	18.		بەرەى گشتكارى	قگاع زراعی
ئاژاوتن	السیاقە	19.		بێڵ تەپ	تقلیب التربە
ئاسنە ڕێ	الگرق الحدیدیە	20.		بەكاربەر (كاركەر)	المستهلك
ئاڕاستەكار	موجه	21.		بەرهەمهێن	المنتج
ئاوسەرخەر	مچخە	22.		بەراو	الاراچی السیحیە
ئاوپڕژێن	رشاشە المیاه	23.		بەنداو	السد
بــ	24.		   بەرایى	القابلیە 
   بەش	  الباب	25.		بە بڕشت	القابلیە
بەرە بەرە	بالتدریج	26.		  پێوەر	المقیاس
بەردەڕێژ	الرصف بالحجارە	27.		پەیت	مركز
پــ	28.		پێكدادان	التلاگم
پێكهاتووى دەریاكرد	تكوینات بحریە	29.		پەڕگر	متگرف
پەرداخكردن	الصقل	30.		تــ
پارچەى سەردابڕ	مقگع رأسی	31.		تاوێر	الصخر
پشتێنە	نگاق	32.		تەكان	حركە، اندفاع
پەستان سۆك	الچغگ الخفیف	33.		تەوژم، تەزوو	التیار
پەستان قورس	الچغگ العالی	34.		تێكڕا، تێگرا	متوسگ، المعدل
پچڕ پچڕ	متقگ	35.		تەواوسازى خۆبەخۆ	الاكتفا‌و الژاتی
پۆشاكى ڕوەككرد	الغگا‌و النباتی	36.		تایە	المشتل
پەستانى هەواكرد	الچغگ الجوی	37.		تاوێركار(ڕەقەن)	صخری
پێشبینى	تنبۆ	38.		تاوێرى لمكار	الصخور الرملیە
پێوانەكارى	المسح، المساحە	39.		تاوێرى ئاگرین	الصخور الناریە
پەموانە	بژور القگن	40.		تاوێرى نیشتەنیكردن	الصخور الرسوبیە
پەى پێ بردن	دراك، اكتشاف	41.		تاوێرى گۆڕاو	الصخور المتحولە
پیشە	المهنە	42.		تێدا دەكوژێتەوە	ینتهی الیه
پیشەسازى	الصناعە	43.		تاقتكردن	تخزین، الحفڤ
پیشەداركردن	التصنیع	44.		تایبەتمەند	تخصص، المتخصص
پارەى خەوتوو	الارصدە المالیە(النقدیە)	45.		تەوژمى كەنداو	التیار الخلیجی
پیس بوون	التلوپ	46.		تەواوكارى	التكامل
پەڕش	الشیلم	47.		تێكچڕژان	التشابك
پاڵە	عامل زراعی	48.		تەریك	منعزل، بعید
پەیین كردن	التسمید العچوی	49.		تۆڕئاسا	مشبكە، شبكیە
پەیینى كیمیاكار	السماد الكیمیائی	50.		تەقینەوەى كانى ئاگرینەكان	پورە البراكین
   پێكداچوون	التشابك	51.		جــ
پێز، پیت	الخصوبە	52.		جێگاكرد	المكانیە
جێگا حەواڵەكردن	المواچع المشرفە	53.		خەستەوەبوو	مكپف
جوغرافیگە	الجغرافی	54.		خەستەوەبوون	التكاپف
جێ مەبەست	الهدف	55.		خاروبار	ارزاق
جەستەیەكى فڕۆك	جسم گائر	56.		خستنەڕوو	العرچ
جێكار	الاپر	57.		خواست	الگلب
جەنگ سار	حربی	58.		خۆركار، خۆركرد	الشمسی
جەنجاڵ	مزدحم، ازدحام	59.		خۆڵەكەوە، خۆڵەمێش	الرماد
جامباز	دلال، سمسار	60.		خۆهەڵواس	متسلق، متعلق
جۆشخوار	كارە لاحم	61.		خاسیەتى دەزولەكردن	الخاصیە الشعریە
چــ	62.		خوارتر(نزمتر)	اوگأ
چڕ	كپیف	63.		خوارین	الاوگأ، السفلی
چەندێتى	الكمیە	64.		خستنە ژێربار	تسخیر، استغلال
چەندو چۆنى	الكمیە و النوعیە	65.		د
چۆنیەك	متساو، متشابه	66.		داتاشراو	منحوت
چەپ	معزول، منعزل	67.		دیاردە	ڤاهرە
چیا چەماوەكان	الجبال الالتوائیە	68.		دەرامەت	مورد
چیا شكست كردەكان	الجبال الانكساریە	69.		دانە	مفرد، عنصر
چاوگێرى	المراقبە	70.		دارایى	المالی
حــ	71.		دیكار، دیتنكار	المیدانی
حەوانەوە، حەسانەوە	الراحە	72.		دارین	خشبی
خــ	73.		   داكەوتن	الهبوگ
خەست	كپیف، مركز	74.		دیوى نەدیوى	الجهە الخلفیە(غیر المرئیە)
خول خواردن	دوران	75.		كاریتە	من الجبل
خۆڵبار	مترب	76.		دارى مێشە	الشربین
خۆڕسك	الگبیعی	77.		دەچێتەوە سەر	ینتمی، یرجع الى
خاكى هەناسەدار	تربە مسامیە	78.		دەردانەوە، بەرێخستن	التصریف
خەرمانە	هالە، اكلیر	79.		دەڵاندن	الترشح
دزەدەكات	یتسرب	80.		دەشتى خڵتەكرد	السهول العرینیە
داكشان(نیشتاو)	الجزر	81.		ر - ڕ
داڕووتان، داماڵین	التعریه	82.		ڕەگەز	عنصر، الاصل
داتاشین	النحت، اصگناعی	83.		ڕاستەوخۆ	مباشرە
داڕووشان	الخدش	84.		رێچكەى با	تیار الهوا‌و، اتجاهه
داى لەلێژى	تردى	85.		رەنووسكرد	الرقمی
داڵدە ئاو	المرفأ	86.		رووناكیكار	الچوئی
داڕشتن	صیاغە، الصب	87.		ڕوانگە	المرصد
داڵدە	ملجأ	88.		رامالین	الجرف
دووكەڵكێش	مدخنە	89.		رامالران	انجراف
دووكەڵپاڵێو	مدخنە مفلترە	90.		رابەركارى	الترشید
دەستیاو	سلفە	91.		رووتەن	جردا‌و
دابارین	المتساقگ	92.		رۆچوون	هبوگ الارچ
دەم دەمى	متژبژ	93.		رۆخە دەشت	سهل الساحلی
داهێنان	اخترع، ابداع	94.		ز
دووهەوا	الجو المتقلب، القاری	95.		زەریا	المحیگ
دەستكردى مالەوە	الصناعات المنزلیە	96.		زورگان	اراچی متموجە
دەستكرد	یدوی	97.		زورگ	التل، التلال
دەست رەنگینى	المهارە الیدویە	98.		زیندەكارى، زیندەوەرزانى	الحیوی
داى لەزۆرى	ازداد	99.		زوقم	الصقیع
دەوەن	شجیرات	100.		زیادەگێرى	التوسع
دەرمانى هەرێزكوژ	ادویە مكافحە للادغال	101.		ژ
داشوشتن	البزل	102.		ژوورینەكان	العلیا
داشۆركارى	عملیت البزل	103.		ســ
داخلیسكان	انزلاق	104.		سەردەم، سەرزەمان	الازمنە
دەریا	البحر	105.		سەرد	شدیدە التماسك، صلد
دەشتى لافاوكرد	السهول الفیچیە	106.		سەویە، ئاست	المستوى
سەنگ	الوزن، الحجر	107.		شاش	متفرقە، غیركپیف
سەركەوتن	الصعود، النجاح	108.		شەتاو	الشگ، الما‌و الوفیر
سەوڵ ئاسا	مجژابی الشكل	109.		شاڕێگە	الگریق الرئیس
سوورانەوە	الدوران، التجوال	110.		شكستكرد	الانكساریە
سنورى داتاشراو	حدود مصگنعە	111.		عــ
سەربازى، سەروازى	العسكری	112.		عەماراو	خزانات المیاه
سیفەتى دەست باڵا	الصفە الغالبە	113.		قــ
سەرمایەى پارە	رأس المال النقدی	114.		قۆڵ	جهە، ژراع
سەروەریى	السیادە	115.		قاڵبووەكان	المتمرسون، بلورات المتخصصون
سەربەخۆیى	الاستقلال	116.		قەڵەباڵغ، قەرەباڵغ	كپیر النفوس
سەردەكات	یتسرب، یتدفق	117.		قاپوور، توێكڵ	درع، هیكل
سفت	كپیف(للنسیج)	118.		قوڵایى بین	المسبلر
سەربەرەو دەریا	نحو البحر	119.		كــ
سەرەتاتكێ	الاستگلاع	120.		كەندڕ	الجرف
شــ	121.		كێشانە    	
شلەتێن	فاتر	122.		كۆتایى گەورە	النهایە العڤمى
شەوكەران	شجرە الشوكران	123.		كۆتایى بچوك	النهایە الصغرى
شارەزایى دۆخى هەوا	الانوا‌و الجویە	124.		كەمەرەى زەمین	خگ الاستوا‌و
شوێنكار	معالم، اپر	125.		كاژ	الصنوبر
شێ ى رێژەیى	الرگوبە النسبیە	126.		كانى ئاگرین(ئاگرپژێن)	البركان
شان لەشان	المزاحمە، المنافسە	127.		كووڕ	عالی، مقوس
شكستەنى	المواد القابلە للكسر	128.		كەنارەو كەنار	على امتداد الساحل
شمەكى بەرهەم ساز	السلع الانتاجیە	129.		كەناراو	الساحل
شمەكى بەكاربردن	السلع الاستهلاكیە	130.		كوختە، كونج	الكوخ
شارى قەڵاكار	مدینە محصنە(عسكریە)	131.		كۆمەڵى یەكان	الجماعیە
شارى خێو(درنج)	مدینە الاشباح	132.		كشتگە	مزرعە
شارى ملیۆن نشین	مدینە ملیونیە	133.		كشتار	مزارع
كزن	البرسیم	134.		لەخۆزیاد	الفائچ عن الحاجە
كشتوكاڵى جێگۆڕكێ	الزراعە المتنقلە	135.		لەون، كارزان	كفۆ
كشتوكاڵى گوزەرەنكارى	الزراعە المعاشیە	136.		لەون، كارزان	كفۆ
كڵكار	الفخاری	137.		لێدەرهاتى نەوت	مستخلصات النفگ
كێشانە سووك	ژات الوزن الخفیف	138.		لمكار	رملی
كەلێن	المنفژ	139.		لابەلا، لەلاوە	بصورە غیر مباشرە
كەڕەتۆپەڵ	كتلە صما‌و	140.		لوولەكێشى	مد الانابیب
كارزانى	الكفا‌وە	141.		مــ
كارزان	الكفۆ	142.		مرۆڤكرد، مرۆڤكار	من صنع الانسان
گــ	143.		مۆڵگە	المركز
گۆڕاوەكان	المتحولە	144.		مۆڵگەى ناوچە	مركز الناحیە
گڵكار	الگینیە	145.		مۆڵگەى بەڕێوەبراو	مركز اداری
گیانلەبەر، بێ زمان	الحیوانات	146.		مۆڵگەى هەڵسوڕاو	مركز اداری
گەردونى	الفلكیە	147.		مێگەل	قگیع
گڕە	السموم	148.		مێگەلەشار	مدینە متجمعە
گەڵارێژ	نفچیە	149.		مێژووكرد	تاریخی
گەروو، تەنگە	المچیق	150.		مت بوون	سبات
گەورەشار	المدینە الكبیرە	151.		میزاودان	التسمید الحیوانی (العچوی)
گیازەنگولە، گارس	الشوفان	152.		مۆلەتكار	مۆقت
گاسنكێش	جرارات المحاریپ	153.		نـــ
گەرماگۆركێ	التغییرات الحراریە	154.		نیشتەنى جۆشكار	رسوبیە لاحمە
گۆل گۆلكراو	مقسمە الى حقول	155.		نیشتەنى كردەكان	الرسوبیە
گەردوونەجێ	الموقع الفلكی	156.		نشینە، دانیشتوان	السكان
لــ	157.		نەخشەى نشینە نماكان	الخرائگ السكانیە
لەلەكراو	مدرجە بخگوگ	158.		نەخشەى مێژوونما	خریگە تأریخیە
لادەدات	ینحرف	159.		نخوونكراو	منكوس، مقلوب
لقەقۆڵ	جهات فرعیە	160.		نیمچە خوڵگە	شبه مداری
نیشتن	ترسب، هبوگ	161.		هەڵدەوێردرێت	یستپنى
نیشتنى(داكەوتنى) هەوا	هبوگ الهوا‌و	162.		هەڵدێر	حافە الجرف
ناچونیەكى	التباین	163.		هەڵدەێردرێت	ینحدر، یسقگ
نەوە	السلالە	164.		هەڵدێران	التدحرج، السقوگ
نایەتە پێوان (ناپێورێت)	غیر قابل للقیاس	165.		هەڵمێن، هەڵمان	التبخر
نشینگە (ئاوایى)	مستەگنە	166.		هەڵسوڕاندن	الادارە
نۆڕینى تایبەتكار	النڤرە الخاصە (المتخصصە)	167.		هەڵئاوسان	التچخم، الانتفاخ، التورم
ناپێویست	الكمالیات	168.		هەرگیز	الدائم
ناوچەى پێ گواز	منگقە انتقالیە	169.		هەڵقوڵان	الانبپاق، التدفق
ناوەند	متوسگ	170.		هۆكارى خۆجێ	الاسباب (العوامل) المحلیە
ناتەوایى جیۆلۆجى	العیوب الجیولوجیە	171.		هەروەزى	التعاونی
ناردەنى	صادرات	172.		هەرەس	المنحدر المنشق المائل للسقوگ
نەوتبەر	ناقلات النفگ	173.		هەرەسهێنان	الانهدام، انزلاق الارچ
نۆرەى كشتوكاڵ	الدورە الزراعیە	174.			
نیشتەنى	ترسبات	175.			
نەهەنگ	الحوت	176.			
نانەوە، هەڵبژاردن	اختیار	177.			
نیشانە	الاشارە، الهدف	178.			
هــ	179.			
هەناسەدار	مسامی	180.			
هۆ	سبب	181.			
هەسارە	كوكب سیار	182.			
هەمەجۆر	متنوع	183.			
هێڵكرد	الخگی	184.			
هێڵكار	مخگگ، تخگیگ	185.			
هۆكار	المۆپر، تأپیر	186.			
هەڵاوێردن	استپنا‌و	187.			
