
ساڵى دووەم
وەرزى یەكەم

 
ئەلفبێ
      ئەلفبێ چەند پێناسەك لەخۆ دەگرێ، بەڵام ئەوەى گرنگە ئەوەیە كە ئەلفبێ سیستەمى نووسینى زمانە، دەكرێ بڵێین: ئەلفبێ كۆمەڵێك پیتى ستاندەر یاخود كۆمەڵێك هێماى (نووسراوى) سەرەكین، هەریەكەیان (نزیكەى) فۆنیمێك (نەك دەنگێك) لەزمانى ئاخاوتنى گەلێك دەنوێنێ.
لەم پێناسەیەدا، چەند چەمكێك هەن پێویستە ڕوون بكرێنەوە. پیتى ستاندەر ئەو پیتانەن كە لەزمانێكدا دانیان پێدانراوەو نووسینیان پێ دەكرێت و هەموو خوێندەوارێكى زمانەكە دەیانناسێتەوە. ئەلفبێ بە ژمارەیەك لەو پیتانە دروست نابێت، بەڵكو دەبێ كۆمەڵێكى تەواوبن بەقەد ژمارەى فۆنیمەكانى زمانەكە بن یان كەمتر بن، چونكە ئەلفبێ سیستەم و ڕێبازى نووسینى زمانەكەیە. دەبێ فۆنیم و دەنگ لەیەك جودا بكرێتەوە. هەموو فۆنیمێك واتایەكى هەیە و دەكرێ پیتێكى بۆ دابنرێ، بەڵام هەموو دەنگەكان ناچنە ناو بوارى فۆنۆژلۆى زمان ـ سیستەمى ڕیزبوونى فۆنیمەكان. ژمارەى (فۆنیم) و (پیتەكان) لە زۆربەى زمانەكاندا بەرانبەر یەك نین، بۆ نموونە ئینگلیزى تەنها (26) پیتى هەیە بەڵام (44) فۆنیمى هەیە. كەچى لەنێوان (پیتەكان) و (فۆنیمەكان) ڕێسایە!
     ئەلفبێى تر هەیە كار لەسەر دەنگ ناكات و بەشێوازێكى تر لەسەر پەیوەندى نێوان (پیت و (فۆنیم) دانەمەزراون. لەبریتى ئەوەى پیتێك فۆنیمێك بنوێنێ، ئەوە مۆرفیمێك،وشەیەك بڕگەیەك دەنوێنێ.
لەسیستەمى لۆگۆگرافیدا هەر هێمایەك (وشەیەك)، (مۆرفیمێك) یان (یەكەیەكى واتایى) دەنوێنێ، جۆرێكى ترى سیستەمى نووسین هەیە، بە سیستەمى بڕگەكارى ناسراوە، كە هەر هێمایەك بڕگەیەك دەنوێنێ.

دابەشبوونى زمانەكان بە گوێرەى سیستەمى نووسین
     بێگومان هەموو جۆرەكانى ئەلفبێ (ئەلفابێتیكى و لۆگۆگرافى و بڕگەكارى) سیستەمى نووسینى زمانن. بیرۆكەى ئەلفابێتیكى (پەیوەندى نێوان پیت و فۆنیم) لەچاو مێژووى سیستەمى نووسینەوە نوێیە. لەكۆندا سیستەمى نووسین زیاتر (وێنەیى) و (بیرۆكەیى) بووە، هەر بۆیە مێژووى نووسینى لۆگۆگرافى لە ئەلفابێتیكى كۆنترە.
    ئەو خەتانەى لەناو كۆمەڵگاى كوردى بەر لە هاتنى ئیسلام هەبوون، هەموو زیاتر لۆگۆگرافى بوون نەك ئەلفابێتیكى، چونكە ئەوە (هێما) بوو، نەك (پیت) كە (وشەیەكى) نەك (دەنگێكى) دەگەیاند. هەر لەو ڕوانگەوە، دەكرێ بڵێین سیستەمى نووسین لەزمانى كوردى چ بەشێوەى (كوردى) بێت یان (لاتینى) سیستەمێكى ئەلفبێیە،هەروەها عەرەبى و فارسى و ئینگلیزى و فەرەنسى و ئیتالى.
    زمانى چینى لەسەردەمى ئێستادا، یەكێ لەو زمانانەیە كە بە سیستەمى لۆگۆگرافى دەنووسرێت، هەرچى زمانى ژاپۆنییە ئەوە بە سیستەمى بڕگەكارى دەنووسرێت.

بنەچەى وشەى ئەلفبێ
لەبەرئەوەى ئێمە كار لەسەر ئەلفبێى كوردى دەكەین، بۆیە بەگرنگى دەزانین لەبنەچەى وشەى ئەلفبێ بكۆڵینەوە.
لەزمانى ئینگلیزى بە وشەى ئەلفبێ دەڵێین alphabet ئەو وشەى alphabet زۆر شرۆڤەى بۆ كراوە، لەوانە: هەندێك دەڵێن ئەو وشەیە، وشەیەكى عیبرییە و لە یەكەم دوو پیتى ئەلفبێى عیبرى Aleph و Bet دروست بووە. ئەم بە (ئاسیا )كردنەى چەمكى ئەلفبێ چەند ڕەگێكى هەیە.هەردوو سیستەمێكى هێرۆگلیفى و مێخەكى لە ئاسیا دەركەوتوون و لێرەوە بەرەو ڕۆژئاوا چوون، هەروەها هەردەم جولەكە حەز دەكەن لەڕێگەى تەوراتەوە ڕەگەزى خۆیان پەسەندتر لەخەڵكان و نەتەوەى تر پیشان بدەن، ئەوان هەتا بانگەشەى ئەوە دەكەن  كە خودا بەزمانى عیبرى قسەى لەگەلأ ئادەم كردووە.ڕاى تریش كە وشەى ئەلفبێ هەردەم بۆ بنەچەى (یۆنانى) و (لاتینى) دەگێڕێتەوە.
وشەى (alphabet)ى ئینگلیزى لە وشەى "alphabetum"ى لاتینى هاتۆتە ناو زمانى ئینگلیزى و فەرەنسى. وەختى خۆى ڕۆمانەكانیش لە وشەى "Alphabetos" یۆنانى كۆن دایانتاشیوە، هەروەها یۆنانیەكانیش لەدوو وشەى alpha ـ گاو Bet ـ مالأ ـ فینیقیەوە وەریانگرتووە. ئەو ڕایەش مەرج نییە هەر لەسەر بنەماو شەنگستى زمانەوانى دامەزرابێت، لەوانەیە پەیوەست بێت بەو شكۆیەى كە فینیقیەكان لەمێژوودا لەبارەى سیستەمى نووسینەوە هەیانبووە، بەجۆرێ نەك هەر ئەلفبێى ئینگلیزى، بەڵكو هەردوو ئەلفبێى لاتینى و یۆنانیش هەر لە ئەلفبێى فینیقییەوە پەیدابوون.


ئەلفبێى كوردى پێش ئیسلام
      ڕووخانى دەوڵەتى میدیا بەدەست هەخامەنیشینەكان سەرەتاى نسكۆو پاشا گەردانى دەسەڵاتى سیاسى و حوكمڕانى و شارستانییەتى كورد بوو، هەروەها دەسپێكى ڕێنیسانسى فارسى بوو.
    دەوڵەتى میدیا لەسەردەمى زێڕینى ئەسخارس (كەى ئەخسار) سەرەتاى دەركەوتنى سیستەمى دیموكراتى بوو لەڕۆژهەڵاتدا. لەسەردەمى (كەى ئەخسار) نەك هەر میدیا لە داگیركارانى وەك (مانى و ئۆرارتى، ئەسكیتى) پاك كرایەوە، بەڵكو بەیەكجارى هەڕەشەى ئاشورییەكانیش بووە بەشێك لە ڕابردوو.
    مادەكان نەك زمانى نەتەوەیى خۆیان هەبوو، بەڵكو خاوەن ئەلفبێى خۆشیان بوون. زۆرێك لەسەرچاوەكان جەخت لەسەر ئەوە دەكەنەوە كە (ئاڤێستا) وەك كتێبێكى ئاسمانیى بە خەتى (مێخى) بۆ (زەردەشت) دابەزیوە، بۆیە هەر زەردەشت لەو دەقە ئاسمانیە گەیشتووە، لەپاشان هەر لەڕێگەى زەردەشتەوە خەتى (مێخى) لەناو كورددا بڵاوبۆتەوە. ئەو ڕاڤەیەى زەردەشت بۆ دەقى ئاوێستاى كردووە زمانەكەو خەتەكەى بە زمان و خەتى ئاوێستا ناوى دەركردووە. ئەو خەتەى ئاوێستا لە ڕاستەوە بۆ چەپ دەنووسرێ و (چل و چوار) پیت لەخۆ دەگرێ. سیماى كوردانەى ئەو خەتە ئەوەیە بەپێچەوانەى فارسییەوە سەر و ژێر و بۆرى بە (پیت) دەنووسرێ، نەك بە (هێما)!
     كاتێ كۆرشى (522 ـ 549 پ. ز) لەدایكڕا  كورد! (ئەستیاگى میدى) (589 ـ 549 پ. ز) لە ساڵى (549 پ. ز) لەناودەبات، هەرچى شوێنەوارى میدى هەیە، جگە لە زمانى ئایینى ـ زمانى ئاڤێستا ـ لە میدیا ناهێڵێ، بەجۆرێ كاتێ ساڵى 450 پ. ز (هیرۆدۆتسى) مێژوونووس دەچێتە ئێران لەبارەى مادەكانەوە دەنووسێ: "كە من چوومە ئێران، ناوبانگ و شوێنەوارى مادەكان لەناو خەڵكا زۆر كەم بوو بووەوە و خەڵك ڕووداوەكانى پێشوویان لەبیر نەمابوو". ئەمە تەنها لەپەنجا ساڵێكدا ڕوویداوە!
ئەمەو فارسەكان بە گۆتەى مێژوونووسان نەك هەر خەتى مێخیان لە مادەكانەوە وەرگرتووە، بەڵكو شیمانەى ئەوەش دەكرێ هەر ئەو ئەلفبێیەى بە ئەلفبێى پارسى بەناوبانگە، لە مادەكانیان وەرگرتبێ!
كۆرش بۆ ئەوەى حوكمدارییەكەى بە فارسى بكا و لە كاریگەرى زمان و ئەلفبێى ماد دایبڕێ، بڕیاریدا كە خەتێكى تایبەت بە فارسى دروست بكرێ، ئەو ئەلفبێیەى كۆرشى بڕیارى دروستكردنى دا، ناوى لێنا "خەتى ئاریان"، ئەو خەتە لە (36) هێما پێكدێ و لەژوورى ناوەوەى كۆشكى (دارا) ئەم هەڵكۆڵینە بەو خەتە دۆزراوەتەوە:
داریۆس، پاشاى مەزن
پاشاى هەموو پاشایەكان
پاشاى هەموو نیشتمانەكان
كوڕى هیستاسپى ئەخمینى
ئەم كۆشكەى دروست كرد!
    لە سەردەمى ساسانیەكاندا (224 ـ 630) گۆڕانێكى تر لە زمان و خەتى كوردى كراوە. ئەو زمانەى كە ناسراوە بە زمانى پەهلەوى،بە زمانى فارسى ناوزەد كراوە، هەروەها ئەلفبێیەكەى بە فارسى كراوە، كەچى لە بنەڕەتدا ئەم زمانە، زمانى كوردییە. ئەلفبێیەكەش (24) پیت بووە و ئەو چەند قەواڵەیەى لە هەورامان دۆزراونەتەوە، بەو خەتە نووسراون.
  جگە لەو قەواڵانەى هەورامان، كتێبى "ئایین كورد" كۆنترین كتێبى كوردییە، كە (ئازەر بورد) جارێكى تر  لە دواى زەردەشت كۆى كردۆتەوە و بە زمانى پەهلەوى نووسیویەتیەوە، هەروەها هەر ئەو ئازەر بووردە، كە كوڕى هەمەدمى پێشەواى (بائایینا) بووە، ئەلفبێیەكى كوردى لەسەر شێوازى ئەلفبێى پەهلەوى داهێناوە. ئەو ئەلفبێیە لە (42) نیشانە پێكهاتبوو، هەموو دەنگەكانى زمانى كوردى تێدا بووە. شوێنەوارى ئەو ئەلفبێیە نەماوە، بەڵام كوردیەكەى ئێستا دیالێكتى (لوڕ) و (كەلهوڕ) و شوانكارەی كوردە.
    لەپێش ئیسلام ئاماژە بەدوو ئەلفبێى تر دەكرێ كە لەناو كورددا هەبووبن: ئەلفبێى ئێزیدى، ئەلفبێى (ماس سۆراتى)یە. ئەو دوو ئەلفبێیە جێى گومانن، ئەگەر هەش بووبن بەتایبەتى (ماسى سۆراتى) دۆزینەوە مێژووییەكەى جێى گومانە.

خەتى ئێزیدى
      هەندێ توێژەر هەولأ دەدەن ئێزیدییەكان بەگەلێكى كۆن دابنێن و (ئێزیدیاتى)یش بە ئایینێكى كۆن پێناسە بكەن. دەگوترێ كە خەتى ئێزیدیان لە (31) پیت پێكهاتووەو پەڕاوى (جیلوە) و (مەسحەفا ڕەش) و هەندێ نامیلكەى ئایینى تر بەو خەتە نووسرابن. لەڕووى مێژووییەوە تەمەنى (جیلوە) و (مەسحەفا ڕەش) هێندە كۆن نییە، بەو (خەتە) نووسرابن. ئەو دوو نامیلكە هەر لەسەدەى (یازدەو) و (دوازدە) زایینى نووسراون، نەك پێش ئیسلام. خاڵێكى تر، ئێزیدى هەموو كرمانجین و (سۆرانى) نین،كەچى هەردوو دەقى جیلوە و مەسحەفا ڕەش لە سۆرانى نزیكترن نەوەك بائایینى!
      ئەمەو هەردوو پیتى (ژ) و (ڤ) بەزۆرى لە كرمانجى سەروو هەن نەك كرمانجى ناوەڕاست!

خەتى ماسى سۆراتى
    خەتى (بینۆشاد و ماسى سۆراتى) خەتێكى ترە، كە دەگوترێ زادەى عەقڵى مرۆڤى كوردە. هەموو سەرچاوەكان ئاماژە بۆ یەك سەرچاوە دەكەن  كە باسى ئەو خەتەى كردبێت، ئەویش كتێبێكە بەناوى "شوق المستهام فی معرفە رموز الاقلام" ناوى ئیبن وەحشییەى نەبەتى كلدانى بە سەرەوەیە.
   ئیبن وەحشییە لە نامەیەكدا بۆ (عەبدولمەلیك بن مەڕوان)ى خەلیفەى ئەمەوى دەنووسێت: "كوردەكان زۆربەى نووسراوەكانى خۆیانیان بەخەتى ماسى سۆراتى دەنووسى".
    هەندێ نووسەر مێژووى ئەو خەتە دەگەڕێننەوە بۆ 2800 سالأ بەر لە زایین. لەم ڕوانگەوە دەبێ ئەو خەتە پێش دەركەوتنى زەردەشت و خەتى ئاوێستا و خەتى پەهلەوى و خەتى ماد و خەتى پارسى بێت.
ئەم خەتە (37) پیت لەخۆ دەگرێ، هەندێ لە ئەدگارەكانى ئەم خەتە وەك لە (شوق المستهام فی معرفە رموز الاقلام)دا هاتووە:
1ـ لەدواى پێكگرتنى تەواوى پیتەكانى ئەبجەدى لە (ئەلف)ەوە تا (خێ)، چەند پیتێكى تریش لەم خەتەدا هەن، كە لە دەستوورى ئەلفبێیەكانى تر پترە.
2ـ پیتى (بێ) و (جێ) جیاكراونەتەوە، كەچى هێشتا (حەوت) جۆرە پیتى تریش لەم خەتەدا هەیە، كە لەهیچ زمانێكى تردا نین و دەنگیان لەهیچ ئەلفبێیەكى تردا نییە.
3ـ خەتێكى هێندە ناسراو بووە، بە سەدان كتێبى پێ نووسراوەو هەتا سەردەمى خەلافەتى ئەمەویش ئەم كەلتورە زمانەوانییە هەر بەردەست بووە.
چەند وردە سەرنجێك لەسەر ئەم خەتە
1ـ لەم دوو لاپەڕەى كە نووسەرانى كورد بەنموونە دەهێنینەوە لە " شوق المستهام فی معرفە رموز الاقلام " گومان لە كوردێتى ئەو خەتە دەكرێت. لە دەروازەى حەوتەم ئەوها هاتووە:
"من شوق المستهام فی معرفە رموز الاقلام من ژكر اقلام الملوك التی تقدمت من ملوك السریان، الهرامسە، الفراعنە، والكنعانیین و الكلدانیین والنبگ، والاكراد... هەروەها لە لاپەڕەى (134) دا هاتووە.:
صفە قلم اخر من الاقلام القدیمە وفیه حروف زایدە عن القواعد الحرفیە تدعى الاكراد و تزعم انه القلم الژی كتب به (بینوشاد) و (ماسى سوراتى) جمیع علومهما وفنونهما.......
     وەك گوتمان گومان لەوەدا نییە كە كورد ئیمپراتۆریەتى خۆى هەبووە و زمانى سیاسى و زمانى ئایینى هەبووە هەتا ماوەیەك زمانى ستاندەرى لە كوردستان هەبووە، بۆیە كە ناوى كورد لەو لیستەدا دێت جگە لە ڕاگەیاندنى ڕاستى هیچى تر نییە، بەڵام وشەى (تدعی) و (تزعم) كە لە بەرانبەر هەوڵى كورد لەو بوارە دانراوە، ڕیسەكە دەكاتەوە خورى، چونكە ئەو دوو وشەیە گومان هەڵدەگرن نەك ڕاستى!
2ـ ئەو خەتەى كە گوایە 2800 سالأ پێش زایینى نووسراوە، بەشى دەیەمى پەرەگرافى (1 – 5)ى (یەسنا)ى ئاوێستایە دەقاودەق!
3ـ هەر لە (شوق المستهام فی معرفە رموز الاقلام) نووسراوە، كە ئەحمەدى كوڕى وحشیەى نەبەتى كلدانى هەواڵى ئەم خەتەى لە (3)ى ڕەمەزانى (24)ى كۆچى بۆ عەبدولمەلیك كوڕى مەڕوان نووسیوە. جگە لەمە لەخودا پاڕاوەتەوە كە خودا دەوڵەتەكەى عەبدولمەلیك بپارێزێ!!لە ساڵى (241)ى كۆچى نەك عەبدولمەلیك، بەڵكو هیچ خەلیفەیەكى ئەمەوى نەمابوو، چونكە لەساڵى (132)ى كۆچى كۆتایى بە خەلافەتى ئەمەوى هاتووە!!، هەروەها عەبدولمەلیك لە ساڵى (86)ى كۆچى مردووە، جا چۆن ئەو هەواڵەى بۆ نووسراوەو دوعاى بۆ كراوە؟!
4ـ ساڵى (241)ى كۆچى ئیبن وەحشییەش لە دنیا نەبووە!!
5ـ عەرەبییەكەى ئەو كتێبە ئەوەندە ناڕێكە بەهیچ جۆرێ لە زمانى یبن وەحشییە ناچێ، بەڵكو زیاتر لە زمانى كوردێك، مەسیحیەك، فارسێك دەچێ، نەك عەرەبێكى زمانزانى وەك ئیبن وەحشییە!

ئەلفبێى عەرەبى
    ئەلفبێى عەرەبى ئەلفبێیەكى ئەلفابێتیكیە، بە واتاى پیتەكانى زمانى عەرەبى دەنگەكان دەنوێنن، بەڵام مەرج نییە پەیوەندى (پیت) و (فۆنیم)ى زمانى عەرەبى پەیوەندییەكى یەك بەیەكى ماتماتیكى بێت.
زمانى عەرەبى (28) پیتى نەبزوێنى هەیە، كە بەم شێوەیە ڕیزكراون:
(ا، ب، ت، پ، ج، ح، خ، د، ژ، ر، ز، س، ش، س، چ، گ، ڤ، ع، غ، ف، ق، ك، ل، م، ن، و، ه، ى). ئەم پێڕەوە لەسەر بونیادى شێوەى لێكچوونى پیتەكان دامەزراوە، هەرچەندە هەوڵى تر هەبووە، كە پیتەكانى ئەلفبێى عەرەبى بەگوێرەى دروست بوونیان ڕیزبكرێ، بەڵام هەر لە كۆنەوە پەیڕەوى سیستەمى یەكەم كراوە، ئەوەى دواوە فەرامۆش كراوە.
بنەچەى ئەلفبێى عەرەبى
      زۆر (ڕا) لەبارەى بنەچەو مێژووى ئەلفبێى عەرەبى لێرەو لەوێ بەدرێژایى مێژوو نووسراون. ڕاى (زۆربە) لەسەر ئەوەیە كە سەرەتاى دەركەوتنى ئەلفوبێى عەرەبى دەگەڕێتەوە بۆ سەدەى چوارەمى زایینى. بانگەشەى ئەوەش دەكرێ كە ئەم ئەلفبێیە لەبنەچەدا لە ئەلفبێى نەبەتیەكانەوە وەرگیراوە. هەندێكى تر، دەنووسن كە ئەلفبێى عەرەبى لە ئەلفبێى سریانییەوە گەشەى كردووە. هەرچەندە نەبەتیەكان لە بنەچەدا تیرەكى عەرەب بوون، بەڵام گەڕاندنەوەى ئەلفبێى عەرەبى بۆ ئەلفبێى سریانى، ئارامى، لە پاشان فینیقى ڕاڤەیەكى سیاسى ـ ئایینى بۆ دەكرێ، ئەگەرنا ئەلفبێى زادەى عەقلێكى جەمعییە لەوەى داهێنانێكى قەومى بێت.
     سەرچاوە مێژووییەكان ئاماژە بەوە دەكەن كە پێش هاتنى ئیسلام سێ جۆرە ئەلفبێ لەناو عەرەبدا هەبوون: لە باشوورى نیمچە دورگەى عەرەبى ئەلفبێیەك هەبووە ناسراوە بە خەتى (مەسنەد)، لە (شام)یش ئەلفبێى (فینیقى) هەبووە، هەرچى لەحیجازە ئەوە ئەلفبێى (سریانى) هەبووە.
      هەندێكى ترى پاڵپشت بەڕاى زانایانى فیلۆلۆژى و شوێنەوارى دەڵێن (خەتى حیرى) بنەچەى خەتى عەرەبییە. ئەو خەتەش لەڕێگەى هاوتخوبى لەگەلأ عەرەبەكانى حیجاز هاتۆتە ناو عەرەبەكان.
    ئەوانەى باوەڕیان وایە كە ئەلفبێى (نەبەتى) گۆڕاوە بۆ ئەلفبێى عەرەبى ئەو بەڵگانە دەهێننەوە:
1ـ نەبەتیەكان خۆیان عەرەب بوون، لە سەدەى پینج و شەشى پێش زایینى هەندێ تیرەى (سامى) بەرەو باكوور كۆچیان كردووە، لەدەوروبەرى شارى (بەترا) دەوڵەتێكیان بۆ خۆیان دامەزراندووە، ئەوانە لە قەبیلەى (نەبتۆ) بوون.
2ـ زمانى ئارامى، زمانى لینگوا فرانكا ـ زمانى هاوبەش ـ بووە، بەتایبەتى لەبوارى گەیاندن و بازرگانییەوە. هەر ئەوەش وایكردووە ئەلفبێیەكەشیان ببێتە ئەلفبێكى هاوبەش، چونكە بازرگانى پێویستى بە نووسینە نەك هەر ئاخاوتن. عەرەبە نەبتیەكان بەزمانى خۆیان هەر قسەیان دەكرد، هیچیان پێ نەدەنووسى، بۆیە لەپێناو پێویستى دەوڵەت لەسەر شێوەى ئەلفبێى ئارامى ئەلفبێیەكیان بۆخۆیان دامەزراند. ئەمە مێژووێكى زۆرى ویست هەتا بۆ یەكەمجار لەسەدەى دووەمى زایینى توانیان ئەلفبێیەكەى خۆیان نووسینى پێ بڵاوبكەنەوە.
   هەرچى خەتى مەسنەدە، ئەوە دەوترێ هاوكات بووە لەگەلأ پەیدابوونى مەملەكەتى (سەبا) لەپێش سەدەى دەیەمى پێش زایینى.
   ئەوەى گرنگە لێرە ئەوەیە نە خەتى مەسنەد، نە پیتەكانى نەبەتى و سریانى و ئارامى بە پیتى ئێستاى عەرەبى ناچن، ئەو هەموو گریمانەى لەبارەى بنەچەى ئەلفبێى عەرەبییەوە دەگوترێن " زانستى!" نین، بۆیە ناكرێ لە لێكۆڵینەوەى زانستى و ئەكادیمى پشتیان پێ ببەسترێ.
      لەسەردەمى دابەزینى قورئان، زارى قورەیش، زارى ئایینى و بازرگانى بووە، هەروەها لەپێش دابەزینى قورئان ئەدەبێك لە جەزیرەى عەرەبى هەبووە، نەناسراوە بە ئەدەبى جاهیلى. ئەو ئەدەبە لەناو عەرەبدا بە ئەدەبێكى پڕ ڕەوانبێژى ناسراوە، حەوت موعەلەقاتەكەى بازاڕى عوكاز بەڵگەن لەسەر نووسینى عەرەبى بەزمانى عەرەبى، هەر لەسەر ئەو بنەمایەش زارى قوڕەیش بوو بە زارى ستاندەر لە جەزیرەى عەرەبیدا.
    هەرچەندە لەسەردەمى پێغەمبەر(د.خ) و سێ خەلیفەكەى یەكەم،زمانى قورئان زمانێكى بێ خاڵبەندى بوو، بەڵام لەسەردەمى ئیمامى عەلیدا (عەلى كوڕى تالیب)، ئەبولئەسوەدى دوئلى خاڵبەندى بۆ قورئان دانا، ئەوەش لەدوو ڕووە سەرچاوەى گرتووە:
    ئەلفبێى عەرەبى لەو ماوەیە گەشەى كردووە و خوێندەوارى لەناو عەرەبان زۆر بڵاوبۆتەوە، جا بۆ ئەوەى عەرەب پیتە لەیەكچووەكان (ج، ح، خ) (ص، چ) (د، ژ) (س، ش) (ع، غ)، (گ، ڤ) لەیەك جیابكەنەوە،هەروەها (سەر)، (بۆر) و (ژێر) لەیەك جیابكرێنەوە، پەسەندى ئەو كارەى ئەلدوئلى كرا. هەروەها لەسەردەمى ئیمامى عەلیدا گەلانى غەیرە عەرەبیش، موسلمان ببوون،بەتایبەتى (فارس) و (كورد)،جا بۆ ئەوەى ئەوانیش بەڕەوانى قورئان بخوێننەوە،ئەو خاڵبەندییە پەسەند كرا و جێى خۆى گرت.
   بەم شێوەیە لەڕێگەى قورئانەوە،عەرەب هەم بوونە خاوەن زمانى ستاندەر بۆ قورئان خوێندنەوە و بەڕێوەبردنى كاروبارى دەوڵەت، هەم بوونە خاوەن ئەلفبێیەك، كە بەهیچ جۆرێ لە ئەلفبێیەكەى پێش خۆى نەدەچوو!

ئەلفبێى كوردى و ئەلفبێى عەرەبى
       ئەو شێوازە فۆنۆگرافییەى  ئەلفبێى عەرەبى، سەرەتایەكى نوێى ئەلفبێى ئاسیایى بوو بۆ ڕزگاربوون لە ئەلفبێیەكانى تر، كە هەموو ئەلفبێى (مۆرفۆگرافى) و (ئیدیۆگرافى) و وێنەگرافى بوون.
     ئەلفبێى عەرەبى هەوڵێك بوو بۆ ئەوەى موسلمانەكان لەسەر یەك ئەلفبێ كۆك بن و خاوەن ئەو زارە هزرى و كەلتوورى و شارستانییەتە بن، هەروەها ئەدگارو تایبەتمەندى زمانى قورئان لەخۆ بگرێت.
    كورد و فارس كە موسلمان بوون،ئەلفبێى خۆیانیان لەسەر شێوازى ئەلفبێى عەرەبى دامەزراند و تایبەتمەندى زمانى خۆیانیان پاراست، بەواتاى ئەو پیتە هاوبەشانەى لەهەر سێ زمان هەن،وەك خۆیان مانەوە، پیتى تایبەت بەخۆیان، كە لەزمانى عەرەبیدا نین، بۆ ئەلفبێیەكە زیاد كرا.
    لەئاكام ئەلفبێى كوردى دروست بوو، ئەو ئەلفبێیەى كورد لەسەرەتاى ئیسلامى بوونەوە ئەدەبى خۆى پێ دەنووسێتەوە، ئەلفبێیەكى كوردانەیە، چونكە تەواو لەگەلأ سیستەمى دەنگى زمانى كوردى دەگونجێت، ئەمەو بەحوكمى ئەوەى ڕێژەى جیاوازى لەگەلأ پێكچوونى بەئەلفبێى عەرەبى زیاترە، بۆتە ئەلفبێیەكى سەربەخۆ و هەر كوردێك دەتوانێ ئەلفبێیەكەى خۆى لەعەرەبى و فارسى جیا بكاتەوە.

پیتەكانى ئەلفبێى كوردى
     شێوەى پیتەكانى عەرەبى بەحوكمى هەژموونى ئایینى (زمانى قورئان) و دەسەڵاتى سیاسى حوكمڕانى (راشیدین) و (ئەمەوى) و (عەباسى) لەناو كورددا بڵاوبوونەتەوە.
    لەو بیست و هەشت پیتەى زمانى عەرەبى، شەشیان كە بریتین لە (پ، ص، چ، ژ، گ، ڤ) بۆ نووسینى كوردى لەگەلأ زمانى كوردى ناگونجێن، كە دەڵێین زمانى كوردى، مەبەستمان زمانى خوێندن كە زیاتر لەسەر زارى كرمانجى ناوەڕاست بیناكراوە، ئەگەرنا دوو سێ پیت لەو شەش پیتە لەزارى هەورامى بەكارئایین، بەتایبەتى پیتى (ص) لەوشەى وەك (صەد)،بەڵام چەند پیتێكى تر لەكوردى هەن بە (شێوە) و (دەنگ) لەزمانى عەرەبیدانین:(پ، چ، ڤ، گ، ژ، ڕ، لأ)،زمانى عەرەبى تەنها سێ بزوێنى هەیە، كە بریتین لە (ا، و، ی)،هەرچى زمانى كوردییە،هەشت پیتى بزوێنى هەیە، كە بریتین لە (i، ا، ە، ێ، ى، ۆ، و، وو). زمانى عەرەبى( سەر ـ فتحە) و (بۆرە ـ چمە) و (ژێر ـ كسرە)ى هەیە، ئەوانە تەواو واتاى وشە دەگۆڕن. لەكوردیدا لە بریتى ئەم هێمایانەدا، فۆنیم (بزوێن) هەیە، بەم شێوەیە:
ـ لەبریتى سەر، فۆنیمى (ە)بەكاردێ.
ـ لەبریتى بۆر، فۆنیمى (و) بەكاردێ.
ـ لەبریتى ژێر، فۆنیمى (ى) بەكاردێ.
ـ قَتَڵ: كوشتى ـ بكەر دیار
ـ قُتِڵ: كوژرا ـ بكەر نادیار 
      وەك لەمانەى سەرەوە دەردەكەوێ،زمانى كوردى تەنها ئەو پیتانەى زمانى عەرەبى وەرگرتووە، كە لەگەلأ پیتەكانى خۆى هاوبەشەو لەڕووى وشەسازى و دەنگسازى و ڕستەسازییەوەش پەیڕەوى پێكهاتە و سیستەمى زمانى خۆى كردووە. بەمجۆرە بە هاوكارى ئەلفبێى عەرەبى، زمانى كوردى ئەلفبێیەكى كوردى هەیە و سیما و ئەدگارەكانى زمانى كوردى دەنوێنێ،نەك زمانى عەرەبى.
لەمێژووى نووسینى كوردیدا، ژمارەى پیتەكانى زمانى كوردى جێگەى مشتومڕ بووە. هەر زمانناسێكى كورد ژمارەیەكى داناوە:
1ـ تایەر سادق ژمارەى پیتەكانى كوردى بە (34) پیت دادەنێت.
2ـ تەوفیق وەهبى ژمارەى پیتەكانى كوردى بە (40) پیت دادەنێت.
3ـ شێخ محەمەدى خالأ ژمارەى پیتەكانى كوردى بە (27) پیت دادەنێت.
4ـ قەناتى كوردۆییڤ ژمارەى پیتەكانى كوردى بە (36) پیت دادەنێت.
5ـ جەلادەت بەدرخان ژمارەى پیتەكانى كوردى بە (31) پیت دادەنێت.
6ـ گیوموكریانى ژمارەى پیتەكانى كوردى بە (32) پیت دادەنێت.
7ـ د. جەمال نەبەز ژمارەى پیتەكانى كوردى بە (35) پیت دادەنێت.
8ـ د. كەمال فوئاد ژمارەى پیتەكانى كوردى بە (34) پیت دادەنێت.
9ـ فازیل نیزامەئایین (2 ژمارەى پیتەكانى كوردى بە (3) پیت دادەنێت.
10ـ هەژار موكریانى ژمارەى پیتەكانى كوردى بە (31) پیت دادەنێت.
    وەك دەردەكەوێ جیاوازى ژمارەى پیتەكان (23 ـ 40) زۆرە، ئەم ناكۆكییە لە دیاریكردنى ژمارەى پیتەكانى زمانى كوردى پەیوەستە بە چەند خاڵێكى سەرەكییەوە:
یەكەم: ئەو نووسەرانە (پیت) و (دەنگ)یان لە یەك جیا نەكردۆتەوە.
دووەم: ئەلفبێى زمان و ئەلفبێى فەرهەنگیان تێكەلأ كردووە، كەچى ئەم دووە لەیەك جودان. ئەلفبێى فەرهەنگى بەشێكە لە ئەلفبێى زمان، نەك هاوتاى بێت، لەپاشان بەدرێژى لەم خاڵە دەدوێین.
سێیەم: ژمارەى پیت لە ئەلفبێدا دەبێ تاك بێ نەك جووت، چونكە دوو پیت وێنەى دوو دەنگە، تەنها لەهەندێ شوێن نەبێ!
چوارەم: بێ ڕەچاوكردنى سروشتى زمانى كوردى و لێكسیكۆلۆژى زمانى كوردى، هەندێ پیت لە "كوردێتى" دەخەن!

جیاوازى نێوان ئەلفبێى زمان و ئەلفبێى فەرهەنگ
     لەوانەیە لەهەندێ زمان ئەلفبێى زمان و ئەلفبێى فەرهەنگ یەك شت بن،ژمارەى پیتەكانى هەردووك وەك یەك بن، ئەو شیمانەیە بۆ هەر زمانێك ڕاست بێت بۆ زمانى كوردى ڕاست نییە، چونكە لەزمانى كوردیدا هەردووك لەزۆر ڕووەوە لەیەك جودان:
1ـ ئەلفبێى زمان تەواوى پیتە بزوێن و نەبزوێنى زمانى كوردى دەگرێتەوە، هەرچى ئەلفبێى فەرهەنگە تەنها ئەو پیتانە دەگرێتەوە كە لەسەرەتاى وشە دێن، كەواتە لە كوردى، بزوێنەكان بەشێك لە ئەلفبێى فەرهەنگ پێكناهێنن، چونكە ناتوانن لەسەرەتاى وشە بێن، بۆ نموونە پیتى (ر ـ ڕاى لاواز) پیتێكى ئەلفبێى زمانە،نەك ئەلفبێى فەرهەنگ، چونكە كوردى وشەى نییە بە (ر) دەست پێبكات. بەهەمان شێوە (لأ ـ لامى قەڵەو) پیتێكى فەرهەنگى نییە، چونكە لە كرمانجى ناوەڕاستدا لە دەسپێكى وشەى كوردى نایەت.
2ـ ژمارەى پیتەكانى ئەلفبێى فەرهەنگ لە ژمارەى پیتەكانى ئەلفبێى زمان كەمترن.
3ـ هەردوو پیتى (و) و (وو) لە ئەلفبێى زماندا،دوو فۆنیمن نەك ئەلۆفۆن، چونكە بەجێگۆڕكێیان دوو وشە دروست دەبێت، وەك:
كوڕ 
كووڕ
     بەڵام لە ئەلفبێى فەرهەنگدا هەردووك دوو ئەلۆفۆنن،چونكە بەجێگۆڕكێیان وشەى نوێ دروست ناكەن،وەك:
ـ وشە
ـ ووشە
ـ وتە
ـ ووتە
ـ وریا
ـ ووریا
ـ ورچ
ـ وورچ

فەرهەنگە ناودارەكانى كورد و تێكەڵكردنى هەردوو جۆرى ئەلفبێ
        فەرهەنگنووسانى كورد وێراى ئەوەى هەردوو ئەلفباى تێكەڵ دەكەن،  لەسەر ژمارەى پیتەكانیش كۆك نین،  گەورە فەرهەنگ نووسى كورد شێخ موحەمەدى خاڵ لە فەرهەنگە سێ بەرگیەكەیدا دەنووسێ : زمانى كوردى (27 ) پیتى هەیە كە ئەمانەن: (أب پ ج ح خ د ر ز ژ س ش ع غ ف ڤ ق ك گ ل م ن و ه ى )  هەرچى مامۆستا فازیل نیزامەئایینە هەر چوار پیتى (ح ع غ ق  ) بە كوردى دانانێ و ژمارەى پیتەكانى دەكاتە (23) پیت،  هەرچى مامۆستا هەژار موكریانیە ژمارەى پیتەكان دەكاتە (31 ) پیت. 
    بەمەش هەردوو ئەلفبایەكە تێكەڵ دەكات : (هەمزە بێ پێ تێ جیم چێ حێ خێ دال ڕێ رێ زێ ژێ سین شین عین غین فێ ڤێ قاف كاف گاف ڵام لام میم نون واو واوى مجهول هێ یێ یاى مجهول )،هەرچى مامۆستا گیوى موكریانیە لە فەرهەنگى كوردستان ئەلفباى فەرهەنگى ئاوا دەنووسێ: (ا ب پ ت ج چ ح خ د ڕ ز ژ س ش ع غ ف ڤ ق ك گ ل م ن و ه ى)، وێراى ئەمەش فەرهەنگنووسانى كورد لە سەر ژمارەى پیتەكان، هەروەها جۆرى ئەلفبایەكە كۆك نین،  هەروەها  هەریەكە  بە بیانوویەك پێتێك زیاد دەكات،  یان كەم دەكات مامۆستا فازیل نیزامەئایین هە رچوار پیتى (ح ع غ ق  ) بە كوردى دانانێ و دەڵێ هاتوونەتە ناو زمانى كوردیەوە،  گیوى موكریانیش (ع غ  ) بە كوردى دانانێ،  هەر ئەمەش واى لێكردووە لە زۆر شوێن (ح غ  ) تێكەڵ بكات.  
  هەرچى مامۆستا خاڵ و مام هەژارە ئەوە هەر چوار پیتیان بە كوردى داناوە  و پەیڤیان بۆ هەر چوار پیت هێناوەتەوە،  مامۆستا خاڵ لەو  چەند لاپەڕەیەدا وشەى بۆ  چوار پیتە هێناوەتەوە(ح47-57 )، (ع357-361 )، غ362-364 )،  (ق541-594 ) لە فەرهەنگى شارەزوورى د.  شەفیق قەزاز دا وشە بۆ ئەم چوار پیتە هێنراوەتەوە،  لە لە فەرهەنگى كوردستانش لە لاپەرە (341-350 ) وشە بۆ پیتى (ح) هێنراوە بۆ پیتى (ق )یش لە لاپەرە (682-727 ) وشە بۆ پیتە هەیە. 

پێشنیار
بە حوكمى ئەوەى نووسەر ى ئەم چەند دێرە،  چوار پێنج ساڵە خەریكى كارى فەرهەنگ نووسینە،  ئەوە لە پرۆسەى فەرهەنگ نووسیندا بۆى دەركەوتووە كە زۆربەى فەرهەنگە كوردییەكان تەواو ڕەچاوى ئەلفباى فەرهەنگى ناكەن،  بۆ یە زۆر گرنگە فەرهەنگ لە سەر بنەماى ئەلفباى فەرهەنگى بنووسرێت،  هەروەها زۆر گرنگە لە سەر رێزبەندى پیتەكانیش هاو ئاهەنگییەك هەبێت هەروەها جیاكردنەوەى بزوێن – نیمچە – نەبزوێن زۆر گرنگە،  چونكە ئەمەش لە ڕۆنانى وشەدا ڕۆڵى خۆى دەبینێت. 
لە كۆتایدا كە دەلێین "فەرهەنگى كوردى " دەبێ فەرهەنگى هەموو كورد بێت نەك تەنیا زارێك،  ئەمەش زمانى ستاندەر بە هێز دەكات هەر بۆ نموونە فەرهەنگى كوردى – كرمانجى خواروو (سۆرانى  ) لە پیتى (ڤ ) زۆر هەژارە،  بەڵام كرمانجى سەروو زۆر دەوڵەمەندە لەم پیتەدا،  بۆیە بە بەكارهێنانى هەر ئەم دوو زارە سەرەكییەى باشوورى كوردستان،  زۆر وشەى كوردى لە فەوتان ڕزگار دەبێت. 
 
مێژووى نووسین بە ئەلفبێى كوردى
     مێژووى نووسینى كوردى بە ئەلفبێى كوردى،دەكرێ بۆ سێ جۆر پۆلین بكەین: 
جۆرى یەكەم: ئەو نووسینە كوردیانەى تەنها بەپیتى عەرەبى نووسراون، نەك بە تەواوى ئەلفبێى كوردى.
جۆرى دووەم: ئەو نووسینانەى هەندێك لە پیتە كوردییەكانیان بەشێوەى جیاواز لە ئێستا بەكارهێناوە، هەروەها تەواو ڕزگار نەبوونە لە (سەر) و (بۆر) و (ژێر).
جۆرى سێیەم: ئەو نووسینانەى لەدواى سەدەى بیستەمەوە هێور هێور بەهەندێ گۆڕانكارى بچووكەوە لەگەلأ ڕێنووسى ئێستا تەواو لەیەك دەچن.

جۆرى یەكەم:
      دەكرێ دوو بەیتەكانى بابەتاهیرى هەمەدانى (935 ـ 1010) بەدەسپێكى ئەو هەوڵە دابنێین. هەندێك دەڵێن ئەو شیعرانە بە ئەلفبێى فارسى نووسراون، جا ئەگەر ئەم ڕایە ڕاستیش بێت، ئەوە ئەلفبێى فارسى هەنگاوێك لە ئەلفبێى عەرەبى لەكوردییەوە نزیكترە، چونكە هەندێ پیتى كوردى و فارسى (ئەوانەى لەعەرەبیدا نین) وەك یەكن.
   كتێبە ڕێزمانییەكەى (عەلى تەرەماخى )، كە لە ساڵى (1591 – 1592 زایینى) بە ناوى دەستوورى زمانى عەرەبى، بە كوردى نووسیویەتى، یەكێ لەو كتێبە دانسقانەیە كە بە كوردییە، بەڵام بە ئەلفبێى عەرەبى نووسراوە. ئەمەو (مەلا مەحموودى بایەزیدى) ئاماژە بە سێ كتێبى تر دەكات كە بە كوردى نووسراون، ئەویش: مەولودنامەى كرمانجى مەلاى باتەیى، نەوبەهارى ئەحمەدى خانى و هەر سێ پەرتووكى مەلا یونسى هەلكەتینییە. ئەو سێ كتێبە لەگەلأ كتێبەكەى عەلى تەرەماخى، كتێبە ناسراوەكانى ناوەندى ڕۆشنبیرى سەردەمى خۆیان بوون.
       دەكرێ دیوانە شیعرییەكەى مەلاى جەزیرى و مەم و زینى ئەحمەدى خانى لەو دەقانەى كە بەهەندێ گۆڕانكارى كەم، لەچاو ئەوانەى پێشوو، هەر بە ئەلفبێى عەرەبى نووسراون.

جۆرى دووەم: 
بەیتى ئەوەلأ و ئاخیر (تژكرە العوام)ى سەعید عەبدوڵڵا موكرى لەساڵى 1199ى كۆچى بەرانبەر 1784زایینى، بە كوردى نووسیویەتى. نووسەر لە هەندێ شوێن فۆنیمى (ە، و، ى) لەبریتى (سەر) و (بۆر) و (ژێر) بەكارهێناوە، بەڵام لەهەندێ شوێنى تر سەرو بۆرو ژێرى بەكارهێناوە.(عەقیدەى مەولەوى) كە ئەحمەدى كوڕى حەمدى بەڵخەیى لەنێوان ساڵانى 1308 هەتا ساڵى 1317 نووسیویەتى، نەك هەر هەر سێ فۆنیمەكەى بەكارهێناوە، بەڵكو لە زۆربەى شوێن پیتە كوردییەكانى وەك (پ، چ)ى بەكارهێناوە.
وەك چاپەمەنیش، دیوانەكەى (مەولانا خالیدى نەقشبەندى) كە لە ساڵى 1844 لە ئەستەمبۆل چاپكراوە، بە یەكەم كتێبى كوردى دادەنرێت، كە زۆرێك لە پیتە كوردییەكان و هەر سێ فۆنیمەكەى بەكارهێناوە.
فەرهەنگى "الهدیە الحمیدیە فی اللغە الكردیە"، كە یووسف زیائەددین پاشاى خالیدیە، كە لە ساڵى 1893 لە ئەستەمبۆل چاپیكردووە، ڕۆژنامەى كوردستان 1898 – 1902 پیتە كوردییەكان و هەرسێ فۆنیمەكەى زیاتر چەسپ كرد.
جۆرى سێیەم:
    دامەزراندنى حوكمدارى شێخ محمود و دامەزراندنى دەوڵەتى عێراقى و بڵاوبوونەوەى ڕۆژنامەكانى پێشكەوتن و هەرسێ ڕۆژنامەكەى سەردەمى دەسەڵاتى شێخ مەحموود و گۆڤارى (دیارى كوردستان) 1925 -1926 و گۆڤارى گەلاوێژ ( 1939-1949) و گۆڤارى هەتاو،نەك هەر لە نووسینەكاندا پەیڕەوى ئەلفبێى كوردییان كرد، بەڵكو بە دەیان وتار و لێكۆڵینەوەیان لەسەر چەندەها بابەتى زمانناسى و زمانى كوردى بڵاوكردەوە. بەڕاستى ئەوان بوونە دەسپێكى ئەلفبێى كوردى، ئەمەو خوێندن بە كوردى لە باشوورى كوردستان، تەواو ئەلفبێى كوردى لە باشوورى كوردستان جێگیر كرد.  
كەواتە پیتەكانى ئەلفبێى زمانى كوردى ئەمانەن:
(ئـ ا ب پ ت ج چ ح خ د ر ڕ ز ژ س ش ع غ ف ڤ ق ك گ ل لأ م ن ه ە و وو ۆ ى ێ i ).
     ئەو پیتانە هەموو پیتەكانى زمانى كوردین، هەموو فۆنیمن، چونكە هەریەكەى لە بریتى ئەویتر بەكاربێت، واتاى دەگۆڕێت، هەروەها ئەوانە پیتى بزوێن و نەبزوێنن.
هەرچى پیتەكانى ئەلفبێى فەرهەنگن،ئەمانەن:
(ئـ ب پ ت ج چ ح خ د ڕ ز ژ س ش ع غ ف ڤ ق ك گ ل م ن ه و ى)
     ئەوانە تەنها ئەو پیتانەن كە بە پیتى نەبزوێن ناسراون، چونكە تەنها ئەوانە دەتوانن لە سەرەتاى وشەى كوردى بێن، ئەو دوو پیتە (و،ى) هەرچەندە هەمان فۆرمى هەر دوو پیتە بزوێنى كوردیان هەیە، بەڵام لەبەر ئەوەى ئەوانە دەتوانن لە سەرەتاى وشەى كوردى بێن، بۆیە ئەوانەى لەو چوارچێوەیەدا نەبزوێنن، نەك بزوێن.
 
خوێندنەوەى ئەلفبێى زمان
پیت / وێنە         دەنگ
ئـ                      هەمزە
ا                       ئەلیف
ب                        بێ
پ                        پێ
ت                        تێ
ج                         جیم
چ                         چ 
ح                         حێ 
خ                         خێ
د                         دال
ر                          رێ
ڕ                          ڕێ
ز                          زێ
ژ                          ژێ
س                        سین
ش                        شین
ع                         عەین
غ                         غەین
ف                         فێ
ڤ                          ڤێ
ق                         قاف 
ك                         كاف
گ                        گاف
ل                         لام
لأ                         ڵام
م                         میم
ن                        نوون
ه                         هێ
ە                          ئە
ۆ                          ئۆ 
و                          ئو
وو                        ئوو
ى                         ئى
ێ                         یێ
i                         بزرۆكە
دامەزرێنەرى ئەلفبێى كوردى
سەرەڕاى ئەوەى كورد بەبێ كێشە ئەلفبێى عەرەبى لە مزگەوت و قوتابخانە ئایینیەكان وەرگرت، بەڵام هیچ بەڵگەو دەستنووسێك نییە، نەك هەر لەبەرایى ئیسلامبوونى كورد و هەتا لەسەردەمى ئەمەوى و عەباسیشدا هەوڵێك بۆ ئەلفبێى كوردى درابێت. جیاوازى زمانى كوردى لە عەرەبى لەڕووى پێكهاتە و فۆنۆلۆژى و مۆرفۆلۆژییەوە بێگومان واى لە (مەلا) و (فەقێ) و (شاعیر)ى كورد كردووە، ناوەندێك بدۆزنەوە بۆ گوزارشت كردن لە زمانى خۆیان، ئەو هەوڵەى نووسین بە زمانى كوردى بە ئەلفبێى عەرەبى چ لەلایەن كوردەوە یان كوردناسانەوە، تەمەنى زۆر درێژ نەبووە.
سەدەى نۆزدەهەم بە سەرەتاى ڕێنیسانسى زمانى كوردى دادەنرێت، چونكە لەو سەدەیەوە بەدواوە بە بەردەوامى كار لەسەر زمانى كوردى كراوە.
   هەوڵى نووسین بە زمانى كوردى لەگەلأ دروستكردنى ئەلفبێیەكى كوردى لەسەر ئەلفبێى عەرەبى، دوو شتى لەیەك جودان، وەك پێشتر وتمان هەوڵى زۆر لە پێشترە لە پرۆسەى داڕشتنى ئەلفبێیەكى كوردى. لەدواى بزاڤى دەستورخوازى لە توركیا، ماوەیەك 1908 – 1910 دەرفەت بە كوردان درا چەند پێكۆڵێكى نەتەوەیى بكەن. كەسە ناودارەكانى ئەو دەمەى بزاڤى كوردى بریتى بوون لە (مەلا سەعیدى نورەسى، ئەمین عالى بەدرخان، خەلیل خەیالى، د. عەبدوڵلا جەودەت و پیرەمێردى شاعیر و چەندانى تر). بە شاهێدى ئەو زاتانە، خەلیل خەیالى، كە هەردەم بە فەرهەنگ و ڕێزمانى كوردییەوەخەریك بوو و بە دامەزرێنەرى ئەلفبێى كوردى دادەنرێت، كتێبەكەى خەلیل خەیالى ناوى (ئەلیفباى كرمانجى)یە، لە ساڵى 1909 لە ئەستەمبۆل چاپكراوە، كتێبەكە تەنها (27) لاپەڕەیە، بەڵام زادەى عەقڵى كوردییە. ئەم ئەلفبێیەى خەیالى، لەسەر بنەماى ئەلفبێى فەرهەنگى دروستكراوە، بۆیە لە ڕیزبەندى ئەلفبێیەكەدا،بزوێنەكان دیارنەكراون،هەروەها هەندێ پیتى عەرەبى لەناو ئەلفبێیەكەدا هەن، كە بریتین لە (ص، چ، گ، ڤ)،هەروەها هەرچەندە لەڕۆژنامەى كوردستان 1989 ـ 1902 كەم و زۆر چارەسەرى (سەر، بۆر، ژێر) عەرەبى كراوە، بەڵام لە ئەلفبێیەكەى خەیالیدا (سەر و بۆر و ژێر) دانەنراون، بەڵكو تەنوینى عەرەبى لەو شوێنانە دیاریكراوە.
      ئەو هەوڵەى خەلیل خەیالى 1876 ـ 1926 لەژێر كاریگەرى دەسەڵاتى كەمالیەكان لەلایەك و ئەلفبێیەكەى جەلادەت بەدرخان لەلایەكى تر لەباكوورى كوردستان نەیتوانى ڕەگى خۆى دابكوتێ، بەڵام لەباشوور و ڕۆژهەڵاتى كوردستان مێژووێكى پرشنگدارى لە عەقڵى مەعریفى مرۆڤى كورد تۆماركرد. لەدواى ئەو هەوڵەى خەلیل خەیالى لە باشوورى كوردستان زۆر هەولأ دراون، بەڵام ئەو هەوڵانە بە ئەلفبێ نەناسراون، بەڵكو زیاتر بە ڕێنووسى كوردى ناسراون، كە دەكرێ ئەوها ڕێزیان بكەین:
1ـ تۆفیق وەهبى، 1925، بەچۆن حرۆفێك و چۆن بنووسین .
2ـ حەقى شاوەیس، 1925، ئیملاى كوردى ـ حروفاتى عەرەبى.
3ـ سەعید سدقى كابان، 1928، مختصر صرف و نحوى كوردى.
4ـ مەعروف جیاوك، 1930، بەرگى ئیملاى كوردى.
5ـ ئەحمەدى عەزیز ئاغا، 1936، ئەلفباى كوردى.
6ـ وتارە زمانەوانییەكانى گۆڤارى گەلاوێژ (1939 – 1949).
7ـ وتارە زمانەوانییەكانى گۆڤارى هەتاو .
8ـ ئیبراهیم ئەمین باڵدار، 1953، ئەلف و بێى نوێ بۆ منداڵان.
9ـ عەلائەدین سەجادى، 1960، دانانى نیشانەكانى پیتى كوردى.
10ـ تاهیر سادق، 1969، ڕێنووس ـ چۆنیەتى نووسینى كوردى .
11ـ حامید فەرەج، 1976، ڕێنووسى كوردى لە سەدەیەكدا.
12ـ نەسرین فەخرى، 1977، ڕێنووسى كوردى.
13ـ مستەفا نەریمان، 1981، ڕێنووسى كوردى لە ڕەگ و ڕیشەوە.
14ـ ئەوڕەحمانى حاجى مارف، 1986، نووسینى كوردى بە ئەلفوبێى عەرەبى.
15ـ محەمەد زەهاوى، 2006، مێژووى نووسینى كوردى بە ئەلفوبێى عەرەبى.
16ـ هوگر تاهیر تۆفیق، 2008، ئەلیفباى كوردى.
بەسەدان سەرچاوەى تر هەن. مامۆستا دەتوانێ داوا لە قوتابیان بكات بیلیۆگرافیەك پێكبێنن.


هۆكارى گەشەكردنى ئەلفبێى كوردى لەناو كورداندا
كاتێ لە پرسى (زمان) و (ئەلفبێ) دەكۆڵینەوە یەكسەر ئاراستەى گوتارەكەمان بەرەو ڕووى توێژى خوێنەوار و ڕۆشنبیران و مەكتەبلیى دەبێتەوە.
    فارس و كورد لەمێژوودا چەندەها ئیمپراتۆریەت و دەوڵەتى (بە تەنیا) و (هاوبەشیان) هەبووە، ئەمە لەلایەك پەیوەندى بە (خزمایەتى زمان و ڕەگەز)ەوە هەیە، لەلایەكى تریشەوە پەیوەندى بە (هاومێژوویى) و (هاوكەلتوورى ڕۆشنبیرى) و (هاوسنوورى)یەوە هەیە.
      ئەو دوو نەتەوە خاوەن شارستانیەتە كە ئیسلام بوون، هەوڵیاندا سوود لە ئیسلام وەرگرن، بۆ برەودان بە شارستانیەتى خۆیان، بەحوكمى ئەوەى (ئیسلام)یش ئایینێكى جیهانییە و نەتەوەیى نییە، بۆیە هەردوو نەتەوە لە ئایینەكە نزیكبوونەوە.
     ئەو نزیك بوونەوەى عەقڵى مەعریفى كورد و فارس دەبوو هەر لەڕێگەى مزگەوت و مەڵبەندى ئایینییەوە لەگەلأ عەقڵى مەعریفى عەرەبەوە پێك بگەن. فێربوونى زمانى نوێش هەر لەڕێگەى ئەلفبێوە دەبێت، بۆیە هەردووكیان بۆ نووسینى خۆیان سوودیان لەو ئەلفبێیەوە وەرگرت.
    ئەو بزاڤە مەعریفییە هەر بەردەوام بووە، ئەلفبێى عەرەبیش بەبێ هیچ بەرەنگارییەك سەرەڕاى ئەو هەموو كێشە سیاسى و مەزهەبیانەى كە لەنێوان گەلانى موسلمان بەرپا ببوون، هەر لە پێشڕەوى دابوو.
   لەدواى دامەزراندنى حكومەتى عێراقیش، دەستەبژێرى ڕۆشنبیرى كورد دەستبەردارى ئەو ئەلفبێیە نەبوو، بەڵكو لەماوەى (88) ساڵدا 1921 ـ 2009 ئەلفبێى كوردى بە ئاقارێكدا بردووە، كە هیچ گرفتێكى زانستیى و زمانەوانیى نەمێنێ و لەباشوور ببێتە هۆكارێك بۆ كاركردن لەسەر زمانێكى فەرمى و یەكگرتوو.

گیروگرفتى ئەلفبێى كوردى
با بزانین ئەلفبێى كوردى گیروگرفتى هەیە؟! ئەوەى هەندێ سەرەدەرى لە كوردى و عەرەبى و ئینگلیزى و فەرەنسى دەردەكات، قەناعەتێكى زانستى لەلا دروست دەبێت، كە ئەو گیروگرفتانەى هەندێ ڕێزمانووس و زمانەوانیى كورد باسى لێوە دەكەن، زۆربەیان زادەى تێڕوانینى خۆیانن، نەك زمانى كوردى!
     ئەو بۆچوونە پەیڕەوییە بۆ سروشتى زمان، هیچ ئاكامێكى دروستى لێنەكەوتۆتەوە، بۆیە بەڕاشكاوى دەڵێین دەستوورى ئەلفبێ كوردى بە بەراورد لەگەلأ هەر سێ زمانى جیهانى: عەرەبى، ئینگلیزى، فەرەنسى هیچ ئارێشەیەكى نییە مەحاڵ بێ!. زیاتر لە ملیارێك مرۆڤ زمانى عەرەبى دەخوێنێتەوە، بەشێكى زۆرى ئەو ژمارەیەش عەرەب نین و شێوازى نووسینى زمانى خۆیان لەڕووى ئەلفبێ و پێكهاتەو خێزانى زمانییەوە لە عەرەبى جودان. سەبارەت بە كوردان، زمانى عەرەبى هەر زمانى دەقى ئایینى (قورئان) نییە، بەڵكو زمانى خوێندنیش بووە.
ئەوەى لە عەرەبى بە (بۆر) و (ژێر) و (سەر) و (وەستان)ناسراون، لە كوردیدا وەك (فۆنیم) دەردەكەون:
كَتَبَ: نووسى، ئەو نووسى
لە كوردى لە بریتى (سەر)، (ە) بەكاردێ .وەك : كەچەلأ، بەرە.....
كُتِبَ: نووسرا 
لە كوردى لە بریتى (بۆر)،(و) بەكاردێ،وەك: كوردى، كوڕ............
هەروەها لە بریتى (ژێر)،لە كوردى (ى) بەكاردێ،وەك:بیر، میر،............
     ئەمەو لە عەرەبى چەندەها پیت هەن،دەنگیان زۆر لەیەك نزیكە، هەمووش لەڕووى فۆنۆلۆژییەوە فۆنیمن، چونكە لەڕووى فۆنەتیكەوە شوێنى تایبەت بەخۆیان هەیە: وەك:
ـ ژ، ڤ، چ، ز
ـ پ، ص، س
ـ گ، ە، ت
لە زمانى كوردیدا  تەنها پیتەكانى كۆتایى ئەم كۆمەڵانەى (ز، س، ت) هەیە!
     گیروگرفتەكانى زمانى ئینگلیزى زۆر زیاترن لە گیروگرفتەكانى زمانى عەرەبى، لەزمانى ئنیگلیزیدا ئەم كێشانە هەن:
1ـ دەنگى /ش/ لەچەند جۆرە (چەند پیتێ) دروست دەبێت.وەك:
sh: Ship كەشتى
ch: Chic كۆك
su: Sugar شەكر
tio: Nation نەتەوە
ci: Social كۆمەڵایەتى
ssio: Passion سۆز
هەردوو پیتى (ch) هەندێجار بە/چ/ و هەندێجارى تر بە /ك/ دەخوێنرێتەوە:
/چ/: teacher, cheap, chiken
/ك/: ache, chemistry
2ـ پیتى (c) بەو دەنگانە /س/، /ش/، /ك/ دەخوێنرێتەوە
/س/: city, bicycle
/ش/: Social
/ك/: cake, car
3ـ هەردوو پیتى (ea) بەچەند شێوەیەك دەخوێنرێنەوە
/ێ/ head, dead, read
/یى/ seat, dean, bean
هەروەها كارەكانى زمانى ئینگلیزى،ئەوەندى ناڕێسان، ئەوەندە ڕێسایى نین.
      زمانى فەرەنسى یەكێ لەو زمانانەیە (بە ئاسانى!) بەبێ مامۆستاى فەرەنسى، فێربوونى ئەگەر مەحالأ نەبێ، زۆر دژوارە!
1ـ زۆر كات ئەگەر وشەى فەرەنسى كۆتایى بە بزوێنێك نێت، ئەوە نەبزوێنەكەى كۆتایى وشە ناخوێنرێتەوە.
برنج /غى/ Riz
پەنیر/لێ/ Lait
بۆن /پاغفا/ Parfum
هەندێجار ئەم یاسایانە پێشێل دەكرێت:
ئێوارە / سواغ/ Soir
ئازیز / شێغ/ Cher
ڕەش /نواغ/ Noir
كەسك /ڤێفت/ Vert
2ـ گێندەر لەم زمانە لەسەر بنەماى پۆلینكردنى بایۆلۆژى نییە، بۆیە لە (ئاخاوتن) و (ڕستە) دروستكردندا، مرۆڤ تووشى هەڵەى زۆر دەبێ، ئەمەو فەرەنسى وەك زمانى عەرەبى، ڕێككەوتنى گێندەرى لە نێوان بكەر، كار، ئاوەڵناودا هەیە.
3ـ خوێندنەوەى فەرەنسى لە (قورسیدا) بە ئینگلیزیش بەراورد ناكرێ!
ئایا زمانى كوردى ئەو كێشانەى هەیە؟!
ئەوانەى ناویان لێنراوە گیروگرفت (لەسەردەمێكدا) هەبوون، بەڵام ئێستا ئەوانە یان نەماون یان بەرەو نەمان دەچن.
هەندێ لەو گیروگرفتانە:
1ـ جیانەكردنەوەى(و) ئامرازى پەیوەندى /u/ لەگەلأ پیتى (و) /w/.
زمانى كوردى یەك شێوەى هەیە بۆ ئەم دوو جۆرە(و)، بەڵام ئەوەى سەلیقەى زمانەوانى هەبێ، بە ئاسانى لەیەكیان جیا دەكاتەوە:
ـ (و) پەیوەندى لەنێوان دوو وشە، دوو گرێ،دوو ڕستە دەبێت.
ـ ئەو (و)ى لەسەرەتاى وشە دێت، نەبزوێنە، بزوێن نییە، چونكە وشەى كوردى بە بزوێن دەست پێناكات.
2ـ  (وو) فۆنیمە یان ئەلەفۆن؟!
لە ڕێنووسى ئیستاى كوردیدا (وو) لەسەرەتاى وشە نانووسرێت، لەبریتى(و) دەنووسرێت،وەك:
ـ ووشە     وشە 
ـ ووتە      وتە
ـ وورچ      ورچ
لەهەندێك شوێن (وو) ئەلۆفۆنە، چونكە واتا ناگۆڕێت.وەك:
دوو    دو
دوور   دور
بەڵام لە شوێنى تر، فۆنیمە، چونكە واتا دەگۆڕێ،وەك:
كوڕ     كووڕ
3ـ دەرنەكەوتنى بزرۆكە.
پێویست ناكات بزرۆكە لەڕێنووس بنووسرێ، بەڵام با لە ئاستى فۆنۆلۆژى ئاماژەى پێبكرێت، چونكە لەهەندێ وشەدا لە خوێندنەوە دەركى پێ دەكرێ. دیاركردنى بزرۆكە لە ڕێنووس كێشە دروست دەكات، نەك كێشە چارەسەر دەكات:
ـ مل
ـ دلأ
ـ سل
ـ شڕ
دانانى هەر هێمایەك، ئەوە واتاى ئەو هەموو وشانە دەگۆڕێت:
ـ میل
ـ دیل
ـ سیل
ـ شیڕ
ئەمەو خۆى بزرۆكە نە (فۆنیمە) و نە (ئەلۆفۆنە)!
4ـ دانانى هێماكان هەر بۆ (جوانى) و (پێویستى) نییە، بەڵكو ئەو هێمایانە فۆنیمى نوێ دروست دەكەن. جیاوازى نێوان (ڕ، ر) و ( لأ، ل) وەك جیاوازى نێوان /ف، ڤ/ و/ ك، گ/ وایە.
5ـ هەبوونى چەند (ى)، پەیوەندى بە لێكسیكۆلۆژى و ڕۆنانى وشەى كوردییەوە هەیە، نەك پرۆسەیەكى ڕەمەكى بێت، كورد بە سەلیقە  ئەو وشانە لەیەك جیادەكاتەوە:
شین ـ شیین
مەى ـ مەیى
ماین ـ مایین
ئایا ئەمانە كێشەن؟ ئارێشەن؟ گیروگرفتن؟!ئایا بە گفتوگۆى ئەكادیمیانەى مامۆستاو قوتابى چارەسەر ناكرێن؟!




ئەلفبێى لاتینى
    ئەلفبێى لاتینى وەك ئەلفبێى كوردى، ئەلفبێیەكى فۆنۆگرافییە، بۆ دەنگ، پیت دانراوە، نەك هێما و وێنە.
   لە ئەلفبێى عەرەبیدا ژمارەى پیت و دەنگ هاوسەنگن، بەڵام لە ئەلفبێى لاتینیدا ئەو دیاردەیە مەحاڵە، بەتایبەتى لە زمانى ئینگلیزیدا، چونكە ژمارەى پیت و دەنگەكانى ئینگلیزى نەك هەر هاوسەنگ و نزیك نین، بەڵكو ئەو (26) پیتەى زمانى ئینگلیزى، (44) فۆنیم دروست دەكەن.

* مێژووى سەرهەڵدانى ئەلفبێى لاتینى
      كۆنترین نووسین كە بە ئەلفبێى لاتینى نووسرابێت، مێژووەكەى دەگەڕێتەوە بۆ سەدەى شەشەمى پێش زایین. ئەو نووسینەش لە ئەلفبێى (ئەتروسكان (Etruscan لەسەدەى حەوتەمى پێش زایین وەرگیراوە. لەسەرەتا ئەلفبێى لاتینى ژمارەى پیتەكانى وەك ئێستا نەبوو، بەڵكو تەنها (21) پیت بوون.
       شێوەى زۆربەى پیتە بەراییەكانى ئەم ئەلفبێیە لەگەلأ ئەوەى ئێستا، لەیەك جودان، هەر چ نەبێ زۆرێكیان لەگەلأ ئەوانەى بەراوژون،هەروەها هەندێكیان وەك لەگەلأ ئەوەى ئێستا لەیەك ناكەن وەك (q ـ x) (l ـ G) .
       دەسەڵاتى سیاسى (داگیركردنى وڵاتان) و بڵاوكردنەوەى ئایین (بەتایبەتى مەسیحیەت)، هۆكارى بڵاوبوونەوەى ئەلفبێى لاتینى بوون       لەهەردوو بەشى ئەوروپا (ڕۆژئاوا و ڕۆژهەڵات).
    لەپاش داگیركردنى یۆنان، پیتەكانى ئەلفبێى لاتینى لە (21) بوون بە (23). هەردوو پیتى (Y) و (Z) لە ئەلفبێى یۆنانى وەرگیراون بۆ نووسینى ئەو وشانەى لە یۆنانیەوە وەرگیراون. لەپاشان پیتى (k)یش هەر لە یۆنانى وەرگیراوە بۆ ئەو وشانە لەڕەسەندا یۆنانین، هەروەها هەرسێ پیتى (j, u, w) لەدواى ئەو پرۆسە سەربازى و ئایینیانە بۆ ئەو ئەلفبێیە زیادكران. ئەمەش تەنها بۆ ئەو زمانانە بوو، كە ئەو پیتانەیان هەبوو، نەك زمانى لاتینى، چونكە زمانى لاتینى ئەو سێ پیتەشى نەبوو، بۆیە لە ئەلفبێیە بەراییەكەدا نەبوون.
* كورد و ئەلفبێى لاتینى
     لەدواى ئەلفبێى عەرەبى، ئەلفبێى ئەرمەنى لەناو كوردان بڵاوبۆتەوە، هۆى بڵاوبوونەوەى ئەلفبێى ئەرمەنى لەناو كوردان،پەیوەستە بە كارى موژدەگەرانەوە. مێژووى دەركەوتنى ئەم ئەلفبێیە لەناو كوردان دەگەڕێتەوە بۆ بەراییەكانى سەدەى پازدەهەمەوە، بەڵگەش لەسەر ئەوەى پاڵنەرێكى ئایینى لە پەناى بڵاوكردنەوەى ئەو ئەلفبێیە بووە، كە تەنها ئینجیلەكان و چەند نوێژو دوعایەكى مەسیحیانە بە زمانى كوردى، بەو ئەلفبێیانە بڵاوكراونەتەوە،نەك دەقێكى ئەدەبى یان بابەتێكى مێژوویى یاخود فەلسەفى!
    پێویستە نووسین بە لاتینى و پەیدابوونى ئەلفبێى لاتینى بۆ زمانى كوردى لەیەك جودا بكەینەوە.هەر چوار نەتەوەى (ئیتالى، فەرەنسى، ئەلمانى، ئینگلیز) لەو نەتەوانەن كە بە ئەلفبێى لاتینى زمانى خۆیان دەنووسن، ئەمەش ئەوە دەگەیەنێ كە ئەو ئەلفبێیە، ئەلفبێیەكى نەتەوەیى نییە، پیاوانى ئەو چوار نەتەوەیە بەناوى ڕۆژهەڵاتناسى و كوردناسییەوە هەر لە سەدەى سێزدەهەمەوە هاتوونەتە كوردستان و شتیان لەسەر كەلتور و زمان و ئایین و مێژوو و عادات و تەقالیدى كورد نووسیوە، وا چاوەڕێ دەكرێ كە ئەوانە بە زمانى خۆیان و ئەلفبێى لاتینى ئەو نووسینانەیان نووسى بێت، نەك بە زمانى كوردى و ئەلفبێى عەرەبى، چونكە هەردووكیان باش نەزانیوە، هەروەها هەتا سەدەى هەژدەهەم چاپى پیتى عەرەبى كارى پێنەكراوە.
       بەڵام هەوڵدان بۆ نووسینى كوردى بە ئەلفبێى لاتینى لەلاى ڕۆشنبیرو خوێندەوارى كوردەوە مێژووەكەى ئەوها كۆن نییە، بەڵكو سەرچاوەكان سەدەى بیستەم بەسەرەتاى ئەو هەوڵە دادەنێن.
     سەبارەت بە دامەزرێنەرى ئەلفبێى لاتینى لەناو كوردان، ڕاى جیاواز هەیە. هەندێك دەڵێن (لوتفى فیكرى) دامەزرێنەرى كۆمەڵەى كوردستانى خۆشەویستان لەساڵى 1912 هەوڵى داوە ئەلفبێیەكى لاتینى بۆ زمانى كوردى دابنێت. لەلایەكى دى( فائیز بەگ) و (عەبدوڵڵا جەودەت) لە ساڵى 1913 كاریان بۆ ئەو جۆرە ئەلفبێیە كردووە. لە باشوورى كوردستانیش ئاماژە بە هەوڵى (شوكرى فەزلى) شاعیر دەكرێ، جگە لەو هەوڵانە، لەپاش دامەزراندنى دەوڵەتى عێراق و توركیاى نوێ، دەستەیەك لە خوێندەوار و ڕۆشنبیرانى كورد بە نامیلكە هەوڵیان داوە ئەو ئەلفبێیە لەناو كوردان بسەپێنن، ئەو هەوڵەش ئەوەندە (سیاسى) و (ئایینى) بووە،(زمانەوانى) نەبووە.
     لەدواى سەقامگیربوونى هەردوو دەوڵەتى توركیا و عێراق، ئەم ئەلفبێیانە لە باكوورو باشوورى كوردستان نووسراون:
1ـ ڕێزمانا ئەلف و بێیا كوردى، میر هەرە كۆل ئازیزان (جەلادەت بەدرخان) 1932، 20 لاپەڕەیە.
2ـ خوێندەوارى باو، توفیق وەهبى، 1938، 44 لاپەڕەیە.
3ـ ئەلفبێیا من، د. كامەران بەدرخان، 1938، 32 پەڕەیە.
4ـ ئەلفبێیا كوردى، عوسمان سەبرى، 1955، 56 لاپەڕەیە.
5ـ نووسینى كوردى بە لاتینى، جەمال نەبەز، 1957، 35 لاپەڕەیە.
6ـ ئەلف و بێى كوردى وێنەدار بەپیتى لاتینى، گیوموكریانى، 1960، 43 لاپەڕەیە.
چەندانى تر....

گیروگرفتى ئەلفبێى لاتینى
     هەندێ پیت لە كوردى هەن، وەك (ژ، ش، ح، غ، چ..) بە تەنها پیتێكى سادەى لاتینى نانووسرێن،بەڵكو دەبێ پیتێكى تریان بۆ بكرێ بە بنەچە، وەك:
Z  ز   Ž        ژ
S  س       Š  ش
H  ه         ħ  ح
X  خ         x  غ
     هەروەها لەو شەش نامیلكەیەدا، جیاوازى لەنێوان (ك) و (ق) نەكراوە، هەتا هەندێك دەوێرن بڵێن (ق) پیتێكى كوردى نییە!
    (بزرۆكە ـ  i) و  (ى ـ î) لە فۆرمدا زۆر لەیەك نزیكن، بۆیە ئەگەر وەستایانە مامەڵە لەگەلأ ئەو دووە نەكرێت، ئەوە چەندەها وشەى كوردى تێكەڵى یەك دەكرێن، وەك:
پیت Pît      پت pit
فیت Xît     فت Xit
میل Mîl      مل mil
      شێوەى پیتە لاتینیەكانى (مێجەرسۆن) و ( ئەدمۆنز) و (تەوفیق وەهبى) لەسەر سیستەمى زمانى ئینگلیزى دامەزراون، بۆیە هەندێكیان زۆر جودان لەگەلأ ئەوەى جەلادەت بەدرخان (كە زیاتر لەسەر توركى دامەزراوە) یان ئەوەى (عوسمان سەبرى) و (جەمال نەبەز) (كە لەسەر فەرەنسى دامەزراون).
چ      ch    č     ç
ش    sh     š     ş
غ     gh     x     x
      هەردوو فۆنیمى /ڕ/ و /لأ/ لە نووسینى كوردى كرمانجى سەروو، هێما جیاكردنەوەیان لە /ر/ و /ل/ بۆ داناندرێت، ئەم دیاردەیە هەتا لە بەشێك نووسینى نووسەرانى بائایینى لە ئەلفبێى كوردیش هەیە، ئەو دووەش بەشێوەى جیاواز لەو نامیلكانە نووسراون، هەروەها ئەگەر هێمایان بۆ دابنرێ، وەك ئەلفبێى كوردى هەر كێشە نییە؟!
    هەروەها شێوەىبزوێنەكانى ناو ئەلفبێیەكەش، بێ كێشە نییە، (ـە) بە (e) هەندێجار بە (a) نووسراوە: لێرە(ئەو ew   ) و (ئاو aw ) بە ئەلفبێى كوردى تێكەلأ دەكرێن:
هەروەها (ـە) و (ێ) لەو نامیلكانە تێكەلأ دەكرێن:
ئەوە ewa ئەوها دەنووسرێن، بەڵام (ئێوە) لە هەندێكى تر لەیەكتر جیاكراونەتەوە:
ئەوە ewa
ئێوە ěwa
ئەى سەبارەت بە سیستەمى ڕێنووسى كوردى، كە وشەى كوردى بە بزوێن دەست پێناكات، ئەلفبێى لاتینى وەڵامى چى پێیە؟!
ئا ـ (ئـ + ا ) لە لاتینى بە /ä/ نانووسرێت،  ئەى نەبزوێنى كوردى لەكوێیە؟!
هەروەها وشەى (ئێستا)، لە دوو بڕگە پێكدێ و (ئـ) نەبزوێنە، كەچى لە لاتینى بزوێنە  ( ta / ěs ) . 
 


