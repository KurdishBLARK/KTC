
كارەبایی جێگیر ( كارەبایی ستاتیكی)
Static Electricity      


بـەشـى یـەكـەم
كارەباى جێگیر ( كارەبای ستاتیكی) 
Static Electricity     

 ( 1 – 1 ) كارەباى جێگیر :-
لقێكە لە لقەكانى بابەتى فیزیا، لە سیفەتەكانى ئەو بارگە كارەبایانە دەكۆلێتەوە كە لەسەر تەنەكاندا بەدیار دەكەون و لە شوێنى خۆیاندا ناجولێن وجێگیر دەبن . 
گریگە كۆنەكان ئەو ڕاستیەیان تێبینى كردبوو كە كاتێك هەندێك ماددە لە یەكى دى دەخشێنرێت . ئەوا هەردووكیان تواناى كێشكردنى تەنۆكەى سووكیان دەبێت . پووش و دەزوولە و پەڕەكاغەز . 
فەیلەسوفى بەناوبانگ (تالیس) لە ساڵى(600 پ.ز) تێبینى ئەوەى كرد كە ئەم دیاردانە زۆرتر لەماددەى (كارەب) دا بەهێزترو ئاشكرا دەبێت . ئەمەش بنەڕەتى وشەى كارەبایە كە ئێستا بەكارى دەهێنین .


( 2 - 1 ) دوو جۆرەكەى بارگەى كارەبا :
لە ڕاستیدا دەتوانین هەندێك لە تاقیكردنەوەكان ئەنجام بدەین كە بە هۆیانەوە بسەلمێنین كە دوو ، وە تەنها دوو جۆرە بارگە لە سروشتدا هەیە .
كاتێك تولێكى لاستیكى پتەو ( ئەبۆنایت ) لە خورى دەخشێنرێت ئەوا دەبینین كە توولە لاستیكە پتەوەكە تواناى كێشكردنى پەڕەكاغەزى بچووكى دەبێت ئەمەش ماناى ئەوەیە كە توولەكە بارگاوى بووە وە جۆرى بارگەكەشى ناولێنراوە ( بارگەى سالیب ) . وە ئەگەر توولێكى شووشە بە ئاوریشم بخشێنرێت هەمان دیاردە ڕوودەداتەوە . ئەمەش ئەوە دەگەیەنێت كە توولە شووشەكەش بارگاویە وە جۆرى بارگەكەشى ناونراوە بە ( بارگەى موجەب ) .
دابنێ دوو توولى ئەبۆنایت بە لێكخشاندنى هەر یەكیان بە خورى بارگاوى كران  .
لێرەدا لەبەرئەوەى هەردوو توول بە هەمان شێوە بارگاوى كراون بۆیە وا دادەنێین كە بارگەى هەردووكیان هەمان جۆر بێت ، واتە بارگەى سالیب بێت . ئێستا كە ئەگەر یەكێك لە دوو توولە بارگاویەكە لە ناوەڕاستیەوە بە هۆى دەزوێكەوە هەڵواسرێت ، ئینجا توولەكەى دى ، لە یەكێك لە سەرەكانى توولە هەڵواسراوەكە  نزیك بكرێتەوە ، دەبیـنرێت كـە تـوولــە  هـەڵـواســراوەكـە لـێى ڕادەكـات . ئـەمـەش ئـەوە پیـشـان دەدات كە دوو تەنى بـارگـاوى كراو بەهەمان جۆرى بارگە ، لە یەكترى دووردەكەونەوە وێنە (1a-1) . 
ئێستاكە ، ئەگەر هەمان كردار دووبارەبكرێتەوە ، بەبەكارهێنانى دوو توولـى شووشە كە هەریەكەیان بە ئاوریشم  خشێنرابێت ، دیسان دەبینین كە دوو بارگە 
چۆن یەكەكەى دوو شوشە كە ( دوو تەنى بارگە موجەب ) لە یەكترى دوور دەكەونەوە ،
 وێنە ( 1b-1 ) .
بەهەر حاڵ ، ئەگەر توولێكى ئەبۆنایتى بارگاوى بە بارگەى  سالیب لە توولێكى شووشەى هەڵواسراوى بارگاوى بە بارگەى موجەب  نزیك بكرێتەوە ئەوا دوو توولەكە یەكترى  ڕادەكێشن كەواتە دوو تەنى بارگە جیاواز یەكترى كێش دەكەن . كەواتە : بارگە چۆن یەكەكان لە یەكترى دووردەكەونەوە وە بارگە جیاوازەكان یەكترى كێش دەكەن.
      
                          






a- دووركەوتنەوەى دوو توولى ئەبۆنایتى بارگاوى لە یەكترى. 
b- دووركەوتنەوەى دوو توولى شووشەى بارگاوى لە یەكترى. 
c- لە یەكترى نزیكبوونەوە لە نێوان تولێكى شووشەى بارگاوى هەڵواسراو وە تولێكى ئەبۆنایتى بارگاوى .
وێنەى ( 1 – 1 )







لە تاقیكردنەوەكانەوە دەردەكەوێت  كە كاتێك دوو تەنى جیاواز لە یەكترى دەخشێنرێت . هەردووكیان بارگاوى دەبن یەكێكیان بارگەى موجەب دەبێت ئەوى دیان بارگەیەكی بڕ یەكسان بە ئەو و سالیبى دەبێت . بۆ نموونە كاتێك خورى لە تولێكى ئەبۆنایت دەخشێنرێت ، ئەوا خوریەكە بارگەى موجەب و توولەكەش بارگەى سالیبى یەكسان بە ئەو وەردەگرێت . وە دەتوانى بسەلمێنى كە خوریەكە بارگەى موجەبە ، بەنزیك كردنەوە لە تولێكى شووشەى بارگاوى هەڵواسراو دەبینى كە توولە شووشە كە لە خوریەكە دووردەكەوێتەوە . ئەمەش ماناى ئەوەیە كە  خوریەكە هەمان جۆرى بارگەى شووشەكەى هەیە واتە مووجەبە.

بە هەمان شێوە دەتوانین تێبینى ئەوە بكەین كە كاتێك توڵێكى شووشە لە ئاوریشم دەخشێنرێت  ئەوا توولەكە بارگەى موجەب وەردەگرێت و ئاوریشمەكەش بارگەیەكى سالیبى یەكسان بە ئەو وەردەگرێت. 
كاتێك پارچە خوریەكى بارگاوى بە موجەب  بە تولێكى ئەبۆنایتى بارگە سالیب دەگەینرێت ، ئەوا هیچ بارگە لە سەریان نامینێت . ئەمەش ئاماژە بەوە دەكات كە بارگە جیاوازەكان لە بڕدا یەكسانن و یەكتریش ئاسایى دەكەنەوە .واتە یەكتری خاڵیدەكەنەوە.  

( 3 - 1 ) بیردۆزى ئەلكـترۆن ( پێكهاتەى گەردیلە ) : Structure of the atom    
بەپێى بیردۆزى پێكهاتنى گەردیلە كە لە لایەن زانا (نێڵ بۆر) پێشنیازكراوە : هەموو ماددەیەك لە گەردیلە پێكهاتووە . وە هەر گەردیلەیەكیش لە ناوكێكى بچووكى بارگە موجەب و چەند ئەلكـترۆنێكى بارگە سالیب بەدەورى دا دەسورێنەوە پێكهاتووە . وە ناوكیش لە پڕۆتۆن و نیوتڕۆن كە بەتوندى بە یەكەوە بەستراون پێكدێت . هەر پڕۆتۆنێكیش بارگەكەى موجەبە وە بەبر یەكسانە بە بارگە سالیبەكەى ئەلكـترۆن . كەچى نیوتڕۆن بارگەى نییە ، بڕى بارگەى ناوك بە ژمارەى  پڕۆتۆنەكانى لە ناوكەكەدا هەن بەندە . وە گەردیلەش لەبارى ئاسایى دا ژمارەیەكى یەكسان لە پڕۆتۆن و ئەلكـترۆنى تێدایە بۆیە گەردیلەى ئاسایى بێ بارگەیە . 
بڕوانە وێنە (2-1) . ئەو چەقە هێزەى كار لە ئەلكـترۆنە سووڕاوەكان دەكات و وا دەكات لە خولگەكانیاندا بمێنێتەوە بریتیە لە هێزى ڕاكێشانى كارەبایى نێوان ئەلكـترۆنەكان وناوكەكە.





















وێنەى ( 2 – 1 )  نموونەیەكى سادەى گەردیلـەى مـس



بـارسـتـەى ئەلكـترۆنـى نـەجــووڵاو (kg 31- 10 ×9.1 )ە و بـارسـتـەى پـڕۆتـۆنیـش (kg27-10× 1.6)ە. وە بەنزیكى یەكسانە بە بارستەى نیوتڕۆن . وە بارستەى هەر یەكەیان ( 1841 ) هەندێ بارستەى ئەلكـترۆنە . بۆیە وا دیار دەكەوێت كە بارستەى گەردیلە  لە ناوكەكەیدا گردبۆتەوە . 
لەبەر ئەوەى بارستەى ناوك گەورەیە بۆیە لەشوێنى خۆیدا ناجوڵێت . ( گەردیلەى تەنە ڕەقەكان جوولەى بەلەرەیان هەیە ) ، و لـە شـوێنێكـەوە بـۆ شوێنێكى تر لە ناو ماددەدا ناگوازرێتەوە . كەچى ئەلكـترۆنەكانى خولگە دوورەكان بە ئاسانى دەتوانرێت لە گەردیلەكان جیابكرێنەوە ، چونكە پەیوەندیان بە ناوكەوە لاوازە . كاتێك دووتەنى ماددەى جیاواز بە یەكترى دەخشێنرێن ئەوا هەندێك لە ئەلكـترۆنەكانى ئەو تەنەى كە بەتووندى بە ناوكەكان نە بە ستراون  دەگوازرێتەوە بۆ تەنەكەى دیان . ئەو تەنەى ئەلكـترۆنان  وون دەكات بارگەى موجەبى لەسەر دیار دەكەوێت كەچى تەنەكەى دى ئەلكـترۆنان  وەردەگرێت و بارگەى سالیبى لەسەر دیار دەكەوێت : لەمەوە ڕوون دەبێتەوە كە هۆى بارگاوى بوون لە ئەنجامى گواستنەوەى ئەلكـترۆنەكانەوە ڕوودەدات .
 
* بۆ نموونە كاتێك شووشە بە ئاوڕیشم دەخشێنرێت ئەوا هەندێك لە ئەلكـترۆنەكانى شووشەكە بۆ ئاوڕیشمە كە دەگوازێتەوە ، بۆیە شووشەكە تووشى كەمى لە ژمارەى ئەلكـترۆنەكان دەبێت و بـارگـەى موجەبى لەسەر دیاردەكەوێت  وە ئاوریشمەكەش تووشى زۆرى لە ژمارەى ئەلكـترۆنەكان  دەبێت و بارگەى سالیبى لەسەر دیار دەكەوێت . بە گوێرەى توولى ئەبۆنایتى خشێنراو بە خورى ئەلكـترۆنەكان لە خورى یەوە دەگوازنەوە بۆ ئەبۆنایتەكە . بۆیە خوریەكە بارگەى موجەب  و توولەكەش بارگەى سالیب دەبێت .





كارەبا دۆزى پەڕەكەدار ( گەڵادار ) : Electroscope         
دەزگایەكە بەكاردێت بۆ لێكۆلینەوە لەدیاردەكانى كارەباى جێگیر . وێنەى ( 3 – 1 ) ئەم دەزگایە لە دوو شریتى كانزایى زۆر تەنك پێك دێت بە توولێكى كانزایى هەڵواسراون  وە لاى سەرەوەى توولەكەش بە گۆیەكى یان پەپكەیەكـى  كانزایى كۆتایـى دێت . دوو پەڕەكـەش لەناو سندوقێكـى پەنجەرەدار  دانراوە . 












وێنـەى ( 3 - 1 ) كارەبـادۆزى پەڕەكـەدار
كاتێك كارەبـادۆز بارگاوى دەكرێت ئەوا هەردوو پەڕەكەى هەمان جـۆرى بارگە وەردەگرن . لە ئەنجامدا لە یەكترى دەكرێنەوە . وەبڕى گۆشەى نێوان دوو پەڕە كراوەكان دەبێتە پێوەرێك بۆ بڕى ئەو بارگەى لەسەر دوو پەڕەكەدا هەیە . 

 (4 – 1 ) ڕێـگـاكـانـى بـارگاوى كـردن :
سێ ڕێگا هەیە بۆ بارگاوى كردنى تەنەكان ئەمانەن :
1-	بارگاوى كردن بە ڕێگاى لێكخشاندن .
2-	بارگاوى كردن بە ڕێگاى گەیاندن .
3-	بارگاوى كردن بە ڕێگاى هاندان (كارتێكردن).

(1)- بارگاوى كردن بە ڕێگاى لێكخشاندن : هەروەك لە بابەتەكانى پێشەوە بۆمان دیاركەوت كاتێك دوو تەنى ماددە جیاواز لە یەكترى دەخشێنرێت ئەوا یەكێكیان بەبارگەى موجەب ئەوى دیان بە بارگەى سالیب بارگاوى دەبن .

(2)- بارگاوى كردن بە ڕێگاى گەیاندن : بۆ ئەوەى تەنێكى بێ بارگە بەڕێگاى گەیاندن بارگاوى بكەیت تەنها وا بكە كە ئەو تەنە بێ بارگەیە بە تەنێكى ترى بارگاوى بكەوێت . كاتێك دوو تەنەكە بە یەكترى دەگەێنرێت . ئەوا بەشێك لە بارگەى تەنە بارگاویەكە بۆ تەنە بێ بارگەكە دەگوازرێتەوە لە ئەنجامدا بە هەمان جۆرى بارگەى تەنە بارگاویەكە بارگاوى دەبێت .
بۆنموونە كاتێك تووڵێكى ئەبۆنایتى بارگە سالیب بە پەپكەى كارەبـادۆزێك دەكەوێت . ئەوا دوو پەڕەكەى كتوپڕ لە یەكترى جــودا دەبنەوە . وەك لە وێنەى ( 4 – 1 ) دا نیشان دراوە ، ئەم جــودا بوونەوەش بەردەوام دەبێت ئەگـەر تـوولە ئەبۆنایتەكەش دوور بكرێتەوە .
بەهەمان شێوە ئەگەر تووڵێكى شووشەى بارگە موجەب بە پەپكەى كارەبادۆزەكە بكەوێت ، دیسان دوو پەڕەكەى لە یەكترى جــودا دەبنەوە ئەم لەیەكترى جــودابوونەوەش دەمینێت هەتا ئەگەر توولە شووشەكەش دووربكرێتەوە . وەك لە وێنە (5-1) نیشاندراوە .
وەك لە پێشتر باسكرا كارەبا دۆزەكە بارگەى سالیب وەردەگرێت كاتێك بە توولە ئەبۆنایتە سالیبەكە دەگەینرێت وە بارگەى موجەب وەردەگرێت كاتێك بە توولە شووشە موجەبەكە دەگەینرێت . 
















وێنەى ( 4 – 1 )
ئەلكـترۆنە زیادەكانى توولەكە دەچێتە پەپكەكە و لەسەر بەشەكانى كارەبادۆزەكە بڵاودەبێتەوە ، كاتێك توولەكە لادەبرێت ئەلكـترۆنەكان لەسەر كارەبادۆزەكە دەمینێنەوە ، دەبێتە هۆى ئەوەى دووپەڕەكە لێك دووربكەونەوە .








وێنەى ( 5 – 1 )
ئەلیكترۆنە سەربەستەكان, كارەبادۆزەكە جێ دەهێڵن دەچنە توولە شووشە كەم ئەلكـترۆنەكە . كاتێك توولە كە لادەبرێت ، ئەوا كارەبادۆزەكە تووشى كەم ئەلكـترۆنى دەبێت  وە دوو پەڕەكە دەكرێنەوە . 




( 3 )- بارگاوى كردن بەڕێگاى كارتێكردن ( بەڕێگاى هاندان ) :
بۆ بارگاوى كردنى كارەبا دۆز بە ڕێگاى كارتێكردن ئەم هەنگاوانە ڕەچاو دەكەین  ، بڕوانە وێنەى
 (   6a– 1 ) :
1-	تولێكى ئەبۆنایتى بارگە سالیب لە پەپكەى كارەبا دۆزەكە نزیك دەكەینەوە لە ئەنجامدا ئەلكـترۆنە سەربەستەكانى توولى كارەبا دۆزەكە بەرەو دوو پەڕەكە دەڕۆن بۆیە هەردووكیان بە بارگەى سالیب بارگاوى دەبن و لە یەكترى جــودا دەبنەوە وە بارگەى موجەبیش لە پەپكەدا جێدەمینێت . 
2-	 پەنجە دەخەینە سەر پەپكەى كارەبا دۆزەكە تا ڕێگایەك ئامادەبكەین بۆ ڕۆیشتنى ئەلكـترۆنەكانى دوو پەڕەكە بۆ زەوى ، بارگە لەسەر دووپەڕەكە نامینێت و لەسەر یەكترى جووت دەبنەوە. 
3-	پەنجە لەسەر پەپكەكە هەڵدەگرین ئینجا توولەكە لادەبەین . تەنها بارگەى   موجەب لەسەر كارەبا دۆزەكە دەمینێتەوە و بەسەر هەموو بەشەكانى دابەش دەبێت . لە ئەنجامدا دوو پەڕەكە لە یەكترى جارێكى تر جــودا دەبنەوە و كارەبا دۆزەكەش بارگاوى دەبێت بە بارگەى موجەب . 
بەهەمان هەنگاوەكانى پێشوو دەتوانین كارەبا دۆز بە بارگەى سالیب بارگاوى بكەین ئەویش بەنزیك كردنەوەى تولێكى شووشەى بارگە موجەب لە پەپكەى كارەبادۆزەكە .
 وێنەى ( 6b – 1 ) . 












شارلز ئۆگستین دی كۆلۆمب (1806-1739):-
ناوی كۆلۆمب لە لایەن قوتابیانەوە تەنها یەكەی پێوانی بارگەی كارەبا دەگرێتەوە وە هەروەها ناوەكەی بە دوو یاسا ناسراوەكەی
 كارەبای جێگیر و كێشكردنی موگناتیسی بەستراوە ، ئەم زانایە لە (1739/6/14) لە گوندی ئەنگلۆپمی فەرەنسی لە دایك بووە .
 باوكی سەربازێكی ئاسایی بوو لە سوپای فەرەنسی ، كە شارلز منداڵ بوو ، باوكی بۆ پاریس گوازراوەتەوە . لە ویشدا دایكی كوڕەكەی
 لە قوتابخانەیەكی تایبەتی دانا چونكە بڕیاری دابوو ببێت بە دكتۆر ، هەرچەندەباوكی گرنگی بە خوێندی شارلز نەدەدا بەڵام ئەو
 لە خوێندن بەردەوام بوو بە تایبەتی زانستەكانی بیركاری . دوای ئەوەی باوكی لەكارە بازرگانیەكاندا سەرنەكەوت بێ پارە مایەوە ، دایكیشی لەبەر هەر هۆیەك بێت جێی هێشتن ، بۆیە شارلز ناچار بوو لەگەڵ باوكی بە فەقیری بژێت . بە یارمەتی خێرخوازان شارلز لەسەر خوێندن بەردەوام بوو لە تەمەنی 21 ساڵیدا لە كۆلیژی جیسۆن وەرگیرا . چەند لێكۆلینەوەی لە بواری بیركاری و گەردەوونناسی بڵاوكردەوە . ئینجا لە كۆلیژێكی تابیەت بە زانیاریەكانی ئەندازە دەرچوو . بۆ بواری ئیشكردنی سوپایی هەڵبژێردرا . وەك ئەندازیارێك بۆ ئەمریكای باشوور گوازرایەوە دوای 8 ساڵ گەڕایەوە . بەڵام دوای روودانی شۆرشی فەرەنسی لەسوپا دەركرا . پاشان ناپلیۆن پوناپارت بە سەرپەرشتیاری گشتی خوێندن لەساڵی 1803 دایمەزراند . لەسەر كارە زانستیەكان بەردەوام بوو تا كۆتایی تەمەنی كە لە 1806/8/23 كۆچی دوای كرد .
	
 ( 5 – 1 ) ماددەكان لە رووی گەیاندنی كارەباوە :- 
هەروەك باسمان كرد ، هەر تەنێك لە ژمارەیەكى زۆر لە گەردیلە پێكهاتووە. لە تەنە ڕەقەكاندا ئەم گەردیلانە لە یەكترى نزیكن . هەرچەندە بەهۆى كاریگەرى گەرمى گەردیلەكان بەدەورى شوێنى سرەوتنیان لەرەلەردەكەن بەڵام بە شێوەیەكى گشتى شێوەو شوێنەكانیان لە ناو ماددەدا ناگۆڕێت بە هۆى ئەم جوولەیە . 
هەر گەردیلەیەك ژمارەیەكى یەكسان لە ئەلكـترۆن و پڕۆتۆنى تێدایە . بەڵام كاتێك گەردیلە وزەیەكى دەرەكى هەڵدەمژێت وەك وزەى گەرمى یان ڕووناكى ئەوا ئەلكـترۆنەكانى خولگە دوورەكان پەیوەندیان بە گەردیلەكانى تایبەت بەخۆیان وون دەكەن . وە دەبن بە ئەلكـترۆنى سەربەست . لە نێوان گەردیلەكانى تەنەكەدا هەرەمەكى دەجولێن . هەر ژمارەى ئەلكـترۆنە سەربەستەكانە لە هەر تەنێكدا سیفەتى ئەو تەنە لە ڕووى گەیاندنى كارەباوە دیارى دەكات . 

a - مـاددەى گەیەنەر (Conductors):                               
ئەو ماددانەن كە ژمارەیەكى زۆر لە ئەلكـترۆنى سەربەستیان تێدایە . بە هۆیانەوە تەزووى كارەبا بەماددەكەدا  تێپەڕدەبێت . وەك : مس ، ئاسن ، ئەلەمنیوم ، كانزاكانى تر . 

b - مـاددەى نەگەیەنەر (Insulators   -   Nonconductors)  :                     
ئەو ماددانەن كە بە دەگمەن ئەلكـترۆنى سەربەستیان تێدایە . بۆیە ڕێگا بەتێپەر بوونى تەزووى كارەبا نادەن . وەك : لاستیكى پتەو و شووشە و مایكاو ئاوى دڵۆپێنراو و ........ هتد . 

c - مـاددەى نیمچـەگـەیەنەر (Semi conductors):                                     
ئـەم مـاددانـە لـە ڕووى گـەیاندنـى كـارەبـاوە دەكـەونـە نێوان هـەردوو كـۆمـەڵـەكـە . لە پلـەى گـەرمـى ئاسـایـى دا ، نـە گـەیەنـەرى باشـن وە نـە نەگـەیـەنـەرى باشـن . گەیاندنـى كارەباییـان دەوەسـتێتـە سـەر پلـەى گـەرمـى . لـە پلـەى گـەرمـى زۆر نزمـدا نەگەیەنەرن و لـە پلـەى گـەرمـى بـەرزدا دەبن بە گـەیەنـەرى چـاك . وەك : جـەرمـانیۆم و سـلیكۆن  . كـە بـە زۆرى لـە دەزگـا ئـەلكـترۆنیـەكان بـەكـاردێن .





( 6 – 1 ) یـەكـەى پێوانـى بـارگـەى كـارەبـا :
بـڕى بارگـەى تەنێك ، بـە ژمـارەى ئـەو ئەلكـترۆنانـەى دەدرێتـە تەنەكـە یـان لـێى وەردەگـیرێت دیـارى دەكـرێت . كـەواتە ئەگەر ژمـارەى ئـەو ئەلكـترۆنانـە ( N ) بێت ئـەوا  :                                                  q = Ne    
كاتێك :  e = بارگـەى یەك ئەلكـترۆن  .

لەسیسـتـەمـى نێو دەوڵـەتیـدا ( SI ) ، بـارگـەى كـارەبـایـى بـە ( كـۆلـۆم ) دەپیـورێت كـورتكـراوەكـەى ( c )یە .
یـەك كـۆلـۆم یەكسـانـە بە بارگـەى (1018electron×6.25) . كـەواتە بارگـەى یـەك ئەلكـترۆن یـان یـەك پـرۆتـۆن دەكـاتـە      
 
            

                                                             c 19-10 × 1.6 e    =       
كـۆلـۆم یەكەیەكـى گـەورەیە بۆ پێوانـى بارگـەى كارەبـا بـۆیـە یـەكـەى بـچـووكـتر بـەكـاردەهـێنرێت .
1   مـللـى كـۆلـۆم  = 3- 10   كـۆلـۆم     1mc = 10-3c                               
1 مـایكرۆ كـۆلـۆم  = 6- 10    كـۆلـۆم    1µc = 10-6 c                               
1 نانۆ كۆلۆم       = 9- 10    كـۆلـۆم 1nc = 10-9 c                               
1  پیكـۆ كـۆلـۆم  =  12- 10   كـۆلـۆم            1pc = 10-12 c                  

نمـوونـە(1) : بارگـەى دڵـۆپـە زەیتێكـى بارگـاوى دەكـاتە (8× 10 -17  كـۆلـۆم ) ، ئایا ژمـارەى ئەلكـترۆنە زیـادەكان لـە دڵـۆپـەكـەدا چـەنـدە ؟ .

شــیـكـار :
                                                                              q = Ne 
 
                                                 19-10 × 1.6  × = N -1710 ×  8 

   

( 7 – 1 ) یـاسـاى كـۆڵـۆم :         Coulomb‌s Law 
پێشـتر ئـەوە فـێربـووین كە تەنـە بـارگاویەكـان لـە دوورەوە بەهـێـز كـار لەیەكـترى دەكـەن ئـەم هـێـزەش هـێـزى ڕاكـێـشـانـە ئەگـەر بـارگـەى دوو تەنەكـە جـیـاوازبـن ، وە هـێـزى دووركەوتنـەوەیـە ئەگـەر چـونیەك بن . 
لەسـاڵـى ( 1785 )دا زاناى فـەرەنسـى بەناوبانگ كـۆڵـۆم ( 1736 – 1806 ) توانـى یەكـەم یاسـاى كارەباى جـێگـیر بدۆزێتـەوە . دەقـى یاسـاكـەش بـەم جـۆرە دەبێت :
(( لەبـۆشـایـى دا هـێـزى كارەبـایـى ئاڵوگـۆڕ لەنێوان دووبارگـە خـاڵـدا ، ڕاسـتەوانە لەگەلأ ئەنجـامـى لێكـدانـى بـڕى دوو بارگەكە و پێچـەوانـەش لەگەلأ دووجـاى دوورى نێوانیـانـدا دەگـۆرێت )) .

بــیركـارییـانـە ئـەم یاسـایە بـەم شـێـوەى خـوارەوە دەردەبڕێت :

                                                                                                       
   
                                                                                   
                                                                                                       







كاتێك:

                     هـێـزى ئاڵوگـۆڕى نێوان دووبارگـەكـە بە نیوتن ( N )  = Felectric     
                                      بارگـەى دوو خـاڵـەكـە  بە كۆلۆم ( c )=   2 q، 1 q  
                                   دوورى نێوان دووبارگـەكـە بە مەتر ( m )   =  r
                                            نەگۆڕی هاوڕێژە لە یاسای كۆڵۆمدا = Kc 

بـڕى نەگـۆڕ لـە یـاسـاى كـۆڵـۆم دا دەوەستێتـە سـەر سـروشتـى ئـەو نـاوەنـدەى دووبارگـەكـە لـە یـەكـترى جـیـا دەكـاتـەوە . ئـەگـەر نـاوەنـدەكـە بـۆشـایـى یـان هـەوا بێت ، ئـەوا :







نمـوونـە(2) : هـێـزى كارەبـایـى نێوان دوو گـۆى بەمـوجـەب بارگاوى كراو بـدۆزەوە .
 ئەگـەر  = +100µc 1q  ، = +150µc q 2، دوورى نێوانیان ( 150cm ) بێت .

شــیـكـار :       
                              c c = 10-4 -610× = 100µc = 100 1 q  
                           10-4 c ×c = 1.5 -610× 2 = 150µc = 150  q 
      = 1.5m                           cm 2-10× 150cm = 150   d =       








 

                             
                      = 60N  10  × = 6  Felectric   ئەمەش هێزی لێكدووركەوتنەوەیە 



( 8 – 1) بــوارى كـارەبـا :       The Electric Field 
ئەگەر لەشـوێنێكـدا بارگەیەكـى كارەبـا دابنرێت لە ئەنجامدا هێزێك كارى تێ بكات ، ئـەوا بەڵگـەیە كـە لەم شـوێنەدا بـوارى كـارەبا هـەیـە . كەواتـە بـوارى كارەبـایـى بەم جـۆرە پێناسـە دەكرێت :
(( بـوارى كارەبـایـى ئەو شـوێنەیە كە تیایدا هێزێك كار لەو بارگـە كارەبایـە دەكات كاتێك لە شـوێنەكـە دادەنرێت )) .
نمـوونەیەكـى پێچـووى بـوارى كارەبـایـى هەیە ، ئەویش بوارى كێشكردنـى زەویە . هـەر تەنێك لـەنـاو بـوارى زەوى دا هەبێت ، ئـەوا هێزێك بەرەو زەوى كارى تێدەكات ئـەم هـێـزەش لـەڕاستیـدا كێشـى تەنەكـەیە .
بـوارى كارەبـایـى دوو سیفـەتـى گـرنگـى هەیە ئـەویش ئاڕاستـە و تـونـدیـە .

ئاڕاسـتـەى بـوارى كارەبـایـى لەخـاڵێكـدا بریتیـە لە ئـاڕاستـەى ئەو هێزەى كـار لە بارگەیەكـى مـوجـەب دەكات كاتێك لە خـاڵەكـە دادەنرێت .
بـەڵام تونـدى بـوارى كارەبـایـى لەخـاڵـەكـەدا دیارى دەكرێت بـە بـڕى ئەو هێزەى كار لە یەكـەى بارگەى مـوجـەبـى تاقیكار دەكات كاتێك لە خـاڵەكـەدا دادەنرێت . 
لە وێنەی (1-8) دا ئەگەر بڕى بارگـەیەكـى مـوجـەبـى تاقیكـار (test charge)( qtest ) كـۆڵـۆم بێت لـەخـاڵێك لـەنـاو بوارێكـى كـارەبـا دانـرا ، وە هێزى (Felectric) نیوتن كـارى تێكـرد . ئـەوا تـونـدى بـوار لـەم خـاڵـەدا دەبێتـە : 



تـونـدى بـوارى كـارەبا بڕێكـى ئاڕاستـەدارە .وە بـە ( N/C ) دەپیـورێت .




                                








هـێڵـەكـانـى بـوارى كـارەبـا ( یـان هـێڵـەكـانـى هـێـز ) :
بـوارى كـارەبـا بە كـۆمـەڵە هـێـڵـێكـى خـەیـاڵـى دەنوێـنرێت پێیان دەووترێت هـێڵـەكـانـى هـێـزى كارەبـایـى .
هـێڵـە هـێـزى كارەبـایـى ئـەو ڕێـرەوەیـە كـە بارگەیەكـى مـوجـەبـى تاقیكـارى لەسـەر دەجـووڵێت لەناو بوارێكى كارەبایـى دا بە كاریگـەرى ئـەو هـێـزەى بـوارەكـە دەیخـاتـە سـەر بارگـە تاقـیـكـارەكـە. 

سـیـفـەتـەكـانـى هـێڵـەكـانـى هـێـز  :
1.	بـەسـتوونـى لـەڕووى بارگـەى مـووجـەبـەوە دەردەچـن ، وە بـەسـتوونـى لـەڕووى بارگـەى سـالیبـەوە كـۆتایـان دێت .
2.	ئـەو لێكـەوتـەى بـۆ هـێڵـە هـێـزى كارەبـایـى دەكێـشرێت لـەهـەر خـاڵێكـى دا ، ئـاراستـەى بـوارى كـارەبا لـەو خـاڵـەدا دەنوێنێت .
3.	هـێڵـەكـانـى هـێـزى كارەبـایـى یەكـترى نـابـڕن ، بەڵكـو لـەیەكـترى دوور دەكـەونـەوە تـورت دەبنـەوە تـا كـەمـترین درێـژیـان هـەبێت .
4.	ژمـارەى ئـەو هـێڵـە هـێـزانـەى بـەسـتوونـى بـەیـەكـەى ڕووبـەر تێپـەڕدەبن لـەخـالێكـى دیـارى كـراودا تـونـدى بـوار لـەخـاڵـەكـەدا دیـارى دەكـات .
5.	لـە بـــوارى ڕێـكـدا هـێڵـە هـێـزەكـان تـەریـب و دوورى لـەیەكــترى یـەكـسـان دەبـن . وێنە (9-1) چەند شێوەیەكی هێلە هێزەكانی بواری كارەبایین ، لە چەند بارێكی جیاجیا روون دەكاتەوە .  
  





 






















وێنـەى ( 9 – 1 ) هـێڵـە هـێـزەكـانـى بـوارى كارەبایـى
                                    (a) بەدەورى بارگـەیەكـى مـوجـەب                 ،          (b) بەدەورى بارگـەیەكـى سـالـیب
                                    (c) بـۆ دوو بارگەى مـوجـەبـى بڕ یەكسان       ،           (d) بـۆ دوو بارگەى سـالـیبـى بڕ یەكسان  
                                    (e) دوو بارگـەى جـیـاوازى بڕ یەكسـان           ،           (f) سـێ بارگـەى بڕ یەكسـان دووانیان     
                                                                                                                          مـوجـەب و یەكێكیـان سـالیب .    


































نمـوونـە(3) :  بـارگـەیـەك ( 4µc ) خـرایـە نـاو بـوارێكـى كـارەبـایـى . هێزێكـى
 ( N0.012 ) كـارى تێكـرد ، ئـایـا تـونـدى بـوارى كـارەبـایـى لـەو شـوێنـەى بـارگـەكـەى لـێ دانـراوە چـەنـدە ؟ .

شــیـكـار :                          
                                                         c6- 10 × c = 4 µ = 4 q
 





	
___________________________________________________
نمـوونـە(4) : تـونـدى بـوارى كـارەبـایـى نێوان دوو لـەوحـى تـەریبـى بـارگاوى بـە دوو بـارگـەى جـیاواز دەكـاتـە ( N/c4 10 ×5  ) ، ئـایـا ئـەو هـێـزەى كـار لە ئەلكـترۆنێك دەكـات چـەنـدە كاتێك لـەنێوان دوو لـەوحـەكـە دادەنـرێت ، وە بە چ ئـاراستـەیـەك دەیجـووڵێنێت ؟ . 
 ( c 19 -10 × 1.6 =  e) . 

شــیـكـار :           










( 9 – 1 ) ئـەركـى كـارەبـایـى  :       The Electric Potential
لە وێنە ( 11 –1 ) دا تەنێكى بارگاوى ( D ) بە بارگەى موجەب ، بوارێكى كارەبا لە دەورى خۆى پەیدا دەكات . كاتێك دەمانەوێت بارگەیەكى كارەبایى موجەبى تاقیكار لە شوێنێكەوە لە دەرەوەى بوارەكە بگوازینەوە بۆ خالى (a) لە ناو بوارەكەدا . ئەوا پێویستە ئیشێك بە سەر بارگە گوازراوەكە بكرێت . بۆ زاڵبوون بەسەر ئەو هێزە لێكدووركەوتنەوەى كە بارگەى ( D ) دەیخاتە سەر بارگە تاقیكارەكە ، وەبڕى ئەم ئیشە بەجێهێنراوەش وەك ماتەوزە لە بارگە تاقیكارەكەدا هەڵدەگیرێت . 





وێنەی (11-1)

واتە بارگە تاقیكارەكە لە خاڵى (a) دا ماتە وزەى دەبێت .
ئەركى كارەبایى لە خاڵى (a) دا بریتیە لە بڕى ئەو ئیشەى دەكرێت بۆ گواستنەوەى یەكەى بارگە
 ( 1c ) لە خاڵێكەوە لە دەرەوەى بوار بۆ خاڵى (a) لە ناو بوارەكەدا . 
ئەم ئیشەش دەكاتە ماتە وزەى بارگە تاقیكارەكە لە خاڵى (a) دا . بۆیە دەتوانین ئەركى كارەبایى لە خاڵى (a) بەم جۆرەش پێناسە بكەین .
ئەركى كارەبایى لە خالێكدا لە ناو بوارى كارەبایى بریتییە لە ڕێژەى نێوان ماتەوزەى بارگەى تاقیكار لە خاڵەكەدا بۆ بڕى بارگە تاقیكارەكە . 


                                                                                                              



 


بەڵام جیاوازى ئەركى كارەبایى لە نێوان دوو خاڵ لە ناو بوارێكى كارەبایى دا دەبێتە بڕى ئەو ئیشەى دەكرێت بۆ گواستنەوەى یەكەى بارگە لە خالێكیانەوە بۆ ئەوى تریان . كەواتە :



                                                                                                       


یەكەى پێوانى جیاوازى ئەركى كارەبایى ڤۆڵتە ( V ) . جیاوازى ئەركى كارەبایى لەنێوان دوو خاڵدا لە ناو بوارێكى كارەبایى دەبێتە (volt 1 ) ، كاتێك بۆ گواستنەوەى یەكەى بارگە لەنێوان دووخاڵەكەدا پێویستى بە بەجێهێنانى ئیشێك دەبێت بڕەكەى ( 1j )(یەك جوول) بێت .

یان پێناسەى ( ڤۆڵت ) بەم جۆرەش دەبێت : 
ڤۆڵت بڕى جیاوازى ئەركى نێوان ئەو دوو خاڵەیە لەناو بوارێكى كارەباییدا كە بۆ گواستنەوەى یەكـەى بـارگـە ( 1c ) لە یەكێكیانەوە بۆ ئەویـتریان پێویستى بەكردنى (j1) ئیش هەیە . 

                            1 مـللـى ڤـۆلـت  =  3- 10 ڤـۆلـت     1mv = 10-3 v            
                             1 كیلـۆ ڤـۆلـت  =   3 10 ڤـۆلـت                1kv = 103 v 


پەیوەندى نێوان جیاوازى ئەرك و توندى بـوار لە بـوارێكى ڕێكـدا : 
لە وێنە ( 12 – 1 ) دا . دوو لەوحى گـەیـەنـەرى تەریبى بارگاوى بەدوو بارگەى جیاواز . دوورى نێوانیان  ( d ) ە . بوارى كارەبایى لە نێوانیاندا ڕێكە . بارگەیەكى كارەبایى ( q ) لە  لەوحى (a ) دەجووڵێت بەرەو لەوحى ( b ) بە كاریگەرى ئەو هێزەى (Felectric ) كە بوارەكە دەیخاتە سەر بارگەكە. 











                                                 
                           
                    
               
           بەڵام  

                                                                                


             بە بڕی (              ) دەگوترێ دابەزینی پەستان
                        
                    دابەزینی پەستان = توندی بواری كارەبا 
___________________________________________________
نمـوونە(5): دووخاڵ لـەناو بـوارێكى كارەبایى دان ، جیاوازى ئەركى كارەبایى نێوانیان ( 3v) ە، چەند ئیش پێویستە بۆ گواستنەوەى  بارگەیەك ( 5c ) لە نێوان دوو خاڵەكەدا ؟ . 

شـیـكار :








نمـوونە(6): جـیـاوازى ئـەركـى كـارەبـایـى لـەنێـوان دوو لـەوحـى تەریبـى  بـارگــاوى 
( 500v ) ە ، دوورى نێوانیان  ( 5cm ) ە . ئەو هێزە چەندە  كە كـار لـە پڕۆتۆنێك دەكات كاتێك لەنێوان دوو لەوحەكە دادەنرێت ؟ . 

شـیـكار :      

 

                                                                        
                                                                            












ئەم هێزە كار لە  پڕۆتۆنەكە دەكات بە تاودان لە لەوحى  بارگەى موجەب بۆ لەوحى بارگە سالیب دەیجوولێنێت . 






( 10 – 1 ) بـارگـەگـرەكـان :        Capacitors    
بارگەگرە دەزگایەكە بۆ هەڵگرتنى بارگەى كارەبا بە كاردێت ، پێكدێت لە دوو لەوحى گەیەنەر مـاددەیەكى نەگەیەنەر لێكیان جیادەكاتەوە .
 كاتێك پاتریەك بە بارگەگرەیەك دەبەسترێت وەك لە وێنەى (13-1) پیشاندراوە . ئەلكـترۆنەكان لە جەمسەرى سالیبى پاتریەكەوە بۆ لەوحەكەى لاى ڕاست دەچن و بە بارگەى سالیب بارگاوى دەبێت . لە هەمان كات ئەلكـترۆنە سەربەستەكانى لەوحەكەى لاى چەپ لەلایەن جەمسەرە موجەبەكەى پاتریەكەوە ڕادەكێشرێن لە ئەنجامدا تووشى كەمى لە ئەلكـترۆن دەبێت و بارگەى مووجەبى لەسەر دیاردەكەوێت . لەو ساتە ڕۆیشتنى ئەلكـترۆنەكان بەناو دوو وایەرەكەى گەیاندن  دەوەستێت كاتێك بارگەگرەكە بارگاوى دەبێت و جیاوازى ئەرك لەنێوان دوو لەوحەكەى یەكسان دەبێت بە ڤۆلتیەى پاتریەكە . ئەو بارگەى لەسەر دوو لە وحەكەش كۆدەبێتەوە ، هەر لەسەریان دەمینێتەوە ئەگەر پاتریەكەش لابـبرێت . 


















بارگەگرى بارگەگرەیەك بریتیە لە ڕێژەى نێوان بارگەى یەكێك لە لەوحەكانى بۆ جیاوازى ئەركى كارەبایى نێوانیان .

                                                                                                      

C  =  بارگەگرى بارگەگرەكە  ( F) (فاراد) .
Q  =  بارگەى بارگەگرەكە .  ( c ) (كۆلۆم) .
V ∆  =  ڤۆلتیەى نێوان دوو لەوحەكەى  ( v)(ڤۆلت) .
 
فاراد : بارگەگرى ئەو بارگەگرەیە كە بارگەى (c1) هەڵدەگرێت كاتێك جیاوازى ئەرك لەنێوان دوو لەوحەكەى دەبێتە ( 1v ) .





بارگە        (Q)         =  بارگەگرى  (c)    ×    جیاوازى ئەرك ∆v 
V	F	c
V	µF	µc


بارگـەگـرى بارگەگـرە دەوەستێتـە سـەر ئـەم هـۆكارانـە :
1-	بارگەگرى بارگەگرە زیاد دەكات بەزیادبوونى ڕووبەرى دوو لەوحەكەى .
2-	بارگەگرى بارگەگرە زیاد دەكات بە كەم كردنەوەى دوورى نێوان دوو لەوحەكەى .
3-	بارگەگرى بارگەگرە زیاد دەكات بە دانانى مادەیەكى نەگەیەنەر لەنێوان دوو لەوحەكەى لەجیاتى هەوا وەك شووشە ، مایكا ، مۆم ..... هـتـد .




نمـوونە(6) : بارگەگرى بارگەگرەیەك (Fµ3 )ە ، بە پاتریەكى (v 50) بەســترا ، ئایا بارگەكەى دەبێتە چەند ؟

شیكار :                      Q = C ∆V
                                     50 ×  3=  
                                           =150 µc
___________________________________________________

جۆرەكانى بارگە گرە . لەم وێنەدا هەندێك لە جۆرەكانى بارگەگرەكان پیشاندراوە 














                                     وێنەى ( 14 – 1 ) چەند بارگەگرەك تیایاندا نەگەیەنەرى جیاواز بەكارهێنراوە
                                    a ) مایكا .            b) سیرامیك .                c) نایلۆن .                 d) پەڕە مۆمدار .         
                                                  e) ئۆكسیدى ئەلەمنیۆم .             f)  هەوا ( بارگەگرەى گۆڕاو ) .




نەگۆرى نەگەیاندنى ماددەیەكى نەگەیەنەر بریتییە لە ڕێژەى بارگەگرى بارگەگرەیەك كە ماددە نەگەیەنەرەكە دوو لەوحەكەى جیادەكاتەوە بۆ بارگەگرى هەمان بارگەگرە كە هەوا ( یان بۆشایى ) دوو لەوحەكەى جیا دەكاتەوە .




كاتێك :  K  =  نەگـۆرى نـەگـەیـانـدن ، وە بـرێكـى بـێ یـەكــەیـە .










___________________________________________________
نموونە(7) : بارگەگرى بارگەگرەیەك هەوا دوو لەوحەكەى جیادەكاتەوە ( 2µF ) ، ئایا بارگەگریەكى دەبێتە چەند ئەگەر شووشە دوو لەوحەكەى جیابكاتەوە ئەگەر بزانیت نەگۆڕى نەگەیاندنى شووشە     ( K= 8 ) .

شیكار :    







( 11 – 1 ) ڕێگاكانى بەستنـى بـارگـەگـرەكـان :

(1) بـەسـتنـى دواى یـەك :
لەم وێنەیەدا دوو بارگەگرە ( C1،C2) دواى یەك بەستراون . گریمان كە ( C ) دەبێتە بارگەگرى ئەو تاكە بارگەگرەى كە شوێنى ئەو دوو بارگەگرە دەگرێتەوە واتە ( C ) دەبێتە بارگەگرى گشتى
(گشتی C ).



سـیـفـەتەكـانـى بـەسـتن :








                    (چـونكـە بارگەگـرەكان بەڕێگـاى كارتێكردن بارگاوى دەبن)  Q2  =  Q1  = گشتی Q       

                              			   











(2) هـاوڕێـك بـەســتن :
لەوێنەدا دوو بارگەگرە ( C1،C2 ) هاوڕێك بەستراون . گریمان ( C ) دەبێتە بارگەگرى ئەو تاكە بارگەگرەى شوێنى دوو بارگەگرەكان دەگرێتەوە واتە ( گشتیC ) دەبێتە بارگەگرى گشتى .

سـیـفـەتەكـانـى بـەسـتن : 







Q1 + Q2   ……..1                                                                       = گشتی Q

                                      ( چـونكـە هـاوڕێـك بـەســتراون )     = V2           = V1گشتیV                            
                                                    
                                                         لەبەر ئەوەى               Q = VC    
بە بەجیاتى دانان لە هاوكێشەى 1 دا

V1C1 + V2C2                = گشتیC   × گشتیV

          بەدابەشـكـردنـى هـەردوولا بەسـەر  (V )         	          = C1 + C2 گشتیC  
___________________________________________________
نموونە(8) : سێ بارگەگرە (6µF , 9µF , 18µF) بە دواى یەك بەپاتریەك بەستران ڤۆلتییەكەى
 ( 30V ) بوو . بدۆزەرەوە :
1- بارگەگرى گشتى كۆمەلەكە .
2- بارگەى هەر بارگەگرێك .
3- جیاوازى ئەرك لە نێوان دوولاى هەر بارگەگرێك .

شیكار :    


1)  بارگـەگـرى گشتـى لەم هاوكێشـەوە دەدۆزینـەوە :
















2)  یەكەم جار بارگـەى گشتـى بەم هاوكێشـەیە دەدۆزینـەوە :
         
                                                                          گشتی C × گشتی = V گشتیQ
                                                                                                      = 30 × 3
      = 90 µF                                                                         

لـەدواى یەك بەستنـدا :

                                                                                                                     گشتی                    Q1 = Q2 = Q3 = Q
                                           بـارگەى هـەریەكـەیـان        Q1 = Q2 = Q3 = 90µF   



3)  بۆ دۆزینەوەى ڤۆلتیـەى هەر بارگرێك سـێ جـار ئەم هاوكێشـە بەكاردەهێنین :
















___________________________________________________
نمـوونە(9) : دوو بارگەگرە ( 6µF،12µF ) هاورێك بە پاتریەك ڤۆلتیەكەى (v40 ) بوو بەستران . بدۆزەرەوە : 
1) بارگەگرى گشتى كۆمەڵەكە .                  2)  ڤۆلتیەى هەریەكیان .    
3)  بارگەى هەریەكیان .                           4) بارگەى گشتى .

شـیكـار :






                                                        
  : بارگەگرى گشتى لەم هاوكێشـەوە دەدۆزینـەوە  (1

                                                                                                   = C1 + C2 گشتی C
                                                                                                      = 6 + 12  
                                                                                                        = 18µF  گشتیC 
                                                       
                                                                                                                                    (2
                                                                                             گشتی V1 = V2 = V        
                                                                                          V1 = V2 = 40v

                                   بۆ دۆزینەوەى بارگـەى هەریەكەیان ئەم هاوكێشـە بەكاردەهێنین (3

      Q1 = V1 C1                                                                                
= 40 × 6                                                                                      
                                                                                                              = 240 µc  
          Q2 = V2 C2                                                                                                                         
                                                                                                                      =  40 × 12 
                                                                                                                = 480 µc 
                                                                                                              (4
    = Q1 + Q2                                                                                                                 گشتی Q   (a)  
                                                                    = 240 + 480            
                                                                                    = 720 µc
                                                                                                                        یان

                                                                                گشتی  C× گشتی = V  گشتی       Q(b)
                                                                                       = 40 × 18  گشتی Q 
                                                                                  = 720 µc      گشتی    Q






 [ پـرسـیار و ڕاهـێنـان ]

پ1/ وەڵامی ڕاست هەڵبژێرە بۆ هەریەكێك لە مانەی خوارەوە .
a-	یەكێك لەو هێندانەی خوارەوە ئاڕاستەییە.
1- توندی بواری كارەبا       2- جیاوازی ئەرك       3- بارگە -4       بارگەگری  
b-	لە بوارێكی كارەبایی رێكدا توندیەكەی
            1- جیاوازە لە هەموو خاڵەكاندا -2          یەكسانە لە هەموو خاڵێكدا  
           3- یەكسانە لە هەندێك خاڵ و جیاوازە لە هەندێ خاڵی تردا   4- هەموو شیاوەكانی پێشوو
c-	نەگۆری نەگەیاندنی كارەبایی ماددەیەكی نەگەینەر بەندە بە 
      -1 قەبارەی ماددە نەگەیەنەرەكە              2- رووبەری دوو لەوحەكەی بارگەگرەكە  
   3- بارگەی بارگەگرەكە 		           4- جۆری ماددە نەگەیەنەرەكە 
d    - هێزی (40N) كار لە بارگەی (0.25c) دەكات لە خالێكدا لە بۆشاییدا ئەوا توندی بواری كارەبا لەم خاڵەدا دەبێتە:-
     N/C -4           100N/C -3              160N/C -2         40N/C -1          10 
e- دووری نێوان دوو لەوحی گەیەنەری بارگاوی بە بارگەی جیاواز (cm2) ە و   جیاوازی ئەرك لە نێوانیادا (v400) ە توندی بواری كارەبایی لە نێوانیادا دەبێتە
  4×104 N/C -4          2×104 N/C -3      0.25×104 N/C -2       16×104 N/C -1    
پ2 / سێ نموونە بهێنە كە تیایاندا بارگاوى بوون ڕوودەدات .
پ3 / كاتێك توڵێكى شووشە بە ئاوریشم دەخشێنرێت ئەلكـترۆنەكان لە كامیانەوە دەگوازێتەوە ئەویـتریان ، وە بارگەى : 
 a- توولە شووشەكە   b- ئاوڕیشمەكـە   چۆن دەبن ؟
پ4 / كاتێك توڵێكى ئەبۆنایت ( لاستیكى پتەو ) بەخورى دەخشێنرێت ئەلكـترۆنەكان لە كامیانەوە دەچێتە ئەویـتریان ، وە بارگەى : 
 a- تولى ئەبۆنایتەكە     b- خوریەكە چۆن دەبن ؟ 
پ5 / بۆچى دوو پەڕەكەى كارەبادۆز دەكرێنەوە كاتێك تەنێكى بارگاوى لە پەپكەكەیەوە نزیك دەكرێتەوە ؟ .
پ6 / چۆن بۆت دیاردەكەوێت كە ئایا بوارى كارەبایى لە شوێنێكدا هەیە یان نا ؟
پ7 / یاساكانى كارەبایى ستاتیكى ( جێگـیر ) چین ؟ .
پ8 / بۆچى ناووكى گەردیلەكان بەشدارى لە گەیاندنى كارەبا ناكەن ؟ .
پ9 / ڕێگاكانى بارگاوى كردن بڵێ ؟
پ10 / هەنگاوەكانى بارگاوى كردنى كارەبادۆز بەڕێگاى كارتێكردن باس بكە .
پ11 / نەگۆڕى هاوڕێژە لە یاساى كۆلۆم لەسەر چى بەندە ؟ . 
پ12 / سیفەتەكانى هێڵە هێزە كارەباكان چـین ؟ .
پ13 / پەیوەندى نێوان جیاوازى ئەرك  لە نێوان دووخاڵ و توندى بوارى كارەبایى لە بوارێكى ڕێكدا دەربهێنە .
پ14 / ئەم هۆكارانەى بارگەگرى بارگەگرەیەكى لەسەر بەندە چین ؟ .
پ15 / سیفەتەكانى بەستنى بارگەگرەكان بڵێ : 
a.	بەدواى یەك بەستن .                   b. بە هاوڕێك بەستن .

پ16 / دوو گۆى بارگاوى  q1=+6µc ، q2=-3µc. دوورى نێوانیان  90cm ، ئایا هێزى كارەبایى  نێوانیان چەندە ؟ .
                                                                             ) وەڵام : 0.2N (

پ17 / بارگەیەك  q1=+6×10-6µc  ، بارگەیەكى ترى ( q2 ) بە هێزى(27N ) كێش دەكات . كاتێك دوورى نێوانیان ( 10cm)ە ، ئـایـا بڕى بارگەى دووەم چەندە ؟   
                                                                             ) وەڵام : 5µc (

پ18 / بە دەزوولەكەى گڵۆپێك لە هەرچركەیەكدا بارگەى (c 0.4)  تێپەڕدەبێت ، 
ئایا ژمارەى ئەلكـترۆنە تێپەڕبووەكان لە چركەیەكدا چەند دەبێت ؟ 
                                                                          ) وەڵام : e 1017 × 25(

پ19 / بارگـەیـەكـى تاقـیـكـار خـرایـە ناو بـوارێكـى كـارەبـا تـونـدى یـەكـەى (N/C40000) بـوو ، وە هێزى (N10-10× 16) كـارى تێكـرد بـڕى بارگـەكـەى چـەنـدە ؟  
                                                                                 ) وەڵام : 4µc (

پ20 / بارگەیەكـى كارەبـایـى (cµ5 ) بۆ گواستنـەوەى ئـەم بارگەیە لەنێوان دوو خـالأ لـەناو بـوارێكـى كـارەبـایـى پێویستـى بـەكـردنـى ( j4-10× 4.5 ) ئیش هـەیـە ، ئـایـا جـیاوازى ئـەركـى كارەبایـى نێوان ئـەم دوو خـاڵـە چـەنـدە ؟ .
                                                                                 ) وەڵام : v90  (
پ21 / بارگەگریـەك (Fµ6 ) هـەوا دوو لـەوحـەكـەى جـیادەكاتـەوە بـە دوو جـەمـسـەرى پاتـریەك بـەســترا كـە ڤـۆلتیەكـەى ( 30v ) بـوو ، ئـایـا :
(a) بـارگـەكـەى دەبێتـە چـەنـدە ؟ 
(b) ئـەگـەر مـاددەیـەكـى نەگەیەنەر نەگـۆڕە نەگـەیانـدنـەكـەى ( 3 ) بێت ، خـرایـە نێوان دوو لـەوحـەكـەى بارگـەگـرەكـە لـەجـیاتـى هـەوا ، ئـایـا لـەم بـارەدا بارگـەكـەى دەبێتـە چـەنـد ؟ .                            
                                                       ) وەڵام :a- 180µc , b- 540µc  (

پ22 / دوو بارگەگرى ( 12µF ، 24µF ) بە دواى یەك بەسـەرچـاوەیەكـى  ڤۆلتیەى نەگـۆڕ        ( 60v ) بوو بەستران . بدۆزەرەوە : 
a) بارگەگرى گشتى كۆمەڵەكە .                                    ) وەڵام : 8µF (               
b)  بارگەى گشتى و بارگەى هەریەكیان .                       ) وەڵام : 480µc  (        
c)  ڤۆلتیەى هەریەكیان .                                           ) وەڵام : 40v، 20v  (

پ23 / سێ بارگەگرى (6µF،10µF 4µF،) هـاوڕێك بەپاتریەك بەستران ڤۆلتییەكەى ( 50v ) بوو.  بدۆزەرەوە :
(a) بارگەگرى گشتى كۆمەلەكە .                                                  
(b)  ڤۆلتیەى هەریەكیان .                                                                           
(c)  بارگەى گشتى و بارگەى هەریەكیان .   
                                                                               ) وەڵام : µF20(
                                                                               ) وەڵام : v50   (
                          ) وەڵام :1000 µc، 200 µc، 300 µc، 500 µc (

 