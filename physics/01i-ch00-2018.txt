حكومەتى هەرێمى كوردستان – عێراق
وەزارەتى پەروەردە
بەڕێوەبەرایەتى گشتى پڕۆگرام وچاپەمەنییەكان





فیزیا
پەیمانگەى كۆمپیوتەر – قۆناغى یەكەم



دانانى 
فوزى زكى هەنارى

بژاركردن و پێداچوونەوە و رێكخستن
لاجان الیاس على






   چاپى چوارەم   		  	   2018 زایینى	  	           2718 كوردى










سەرپەرشتى زانستى  چاپ: عبدالله بكر حسین
سەرپەرشتى هونەرى وچاپ: عوسمان پیرداود
                                  ئارى محسن احمد
نەخشەسازى بەرگ و  ناوەڕۆك و جێبەجێكردنى بژارى هونەرى  : ئارى محسن احمد
تایپێست: ئارى محسن احمد 
	عبدالله بكر حسین 


 
پێشەكى
     لە مانگى ئەیلولى ساڵى (2006)دا ، بەڕێوەبەرایەتى گشتى پرۆگرام وچاپەمەنییەكان داواى لێ كردین كە كتیبێكى تایبەت بەبابەتى فیزیا بۆ پەیمانگەى كۆمپیوتەر دابنێین، ئەم پەیمانگەیە بۆ یەكەم جار وەزارەتى پەروەردەى هەرێمى كوردستان بڕیارى دابوو كەلە هەندێ شارەكانى كوردستان بكرێتەوە . پرۆگرامى بابەتى فیزایا بەپێى لیستێك بوو كە بەڕێوەبەرایەتى گشتى پێى بەخشین، ئەم لیستە زنجیرەى یەكەكانى پرۆگرامەكەى تیادا روونكرابۆوە وە بوارى ئەوەمان پێدرا، كە لەپاش و پێشخستنى وە زیادكردن ولادانى هەندێ لەیەكەكانى پرۆگرامەكە سەربەست بین، بەجۆرێك پرۆگرامێكى یەك لەدواى یەك وجەستە بتەوى لێ بینابكرێت وە لەگەڵ ئاست وپایەى پەیمانگەكە بگونجێت. لە راستیدا دانانى كتێبێكى فیزیا لەلاى ئێمەوە ئەزموونێكى نوێ بوو. چونكە وەزارەتى پەروەردە تا ئێستاش پەیڕەوى وەڕگێرانى راستەوخۆ دەكات لە زمانى عەرەبیەوە بۆ زمانى كوردى لەكاتى دەست نیشانكردنى پرۆگرامە زانستیەكان. ئێمەش بە پشتیوانى خوداى گەورەو بەیارمەتى مامۆستایانى پسپۆر لە رووى پێداچوونەوەى زانستى وچاپ وكارەكانى كۆمپیوتەر وە بەسوود وەرگرتن لەدەیان سەرچاوە بیانییەكان، توانیمان كە چوار كتێب بۆ چوار قۆناغى پەیمانگەكە دابنێین، بەپێى ئەو دابەشكردنەى كە لەلیستى یەكەكانى پرۆگرامەكە داهەبوو.وەهەروەها بڕیارماندا كە ژمارەو رەنووسەكان بە شێوەى ئینگلیزى بێت و هێماكان لە هاوكێشەكان بەپیتەكانى ئینگلیزى و لاتینى بێت بۆیە پێویستە قوتابى(خوێندكار) ئاگاداربێت كە هاوكێشەكان لەلاى چەپەوە بۆ لاى راست بخوێنیتەوە.
بابەتەكانى پرۆگرامى فیزیا لە پەیمانگەى كۆمپیوتەر بەم جۆرە بەسەر چوار قۆناغ دابەشكراوە.
قۆناغى یەكەم ( پۆلى یەكەم)
بەباشمان زانى كە بەشى یەكەمى كتێبەكەى ئەم قۆناغە ، بریتی بێت لەهەندێ بابەتى بیركارى ،ئەو بابەتانەى كە زانستى فیزیا پێویستى پێیان هەیە وەك كردارە جەبریەكان، شیكاركردنى هاوكێشەكان ویاساكانى توان چەند یاسایەك لە بابەتى سێگۆشەكان. بەڵام بەشەكانى تر، بابەتەكانى جوولە و هێز و یاساكانى نیوتن وجوولەى بەخول وسیفەتەكانى ماددە و.....هتد دەگرێتەوە .
قۆناغى دووەم
گەرمى ، رووناكى ، سیفەتەكانى كارۆرووناكى ، ئاوێنەكان، رەنگەكان و شەبەنگى بینراو..... هتد دەگرێتەوە.
قۆناغى سێیەم
كارەباى ستاتیكى،سووڕەكانى تەزووى نەگۆڕ و بوارى موگناتیسى و سووڕە ئەلیكترۆنیكیەكان و، ئەلیكترۆنیكى رەنووسى و دەرگاكان....... هتد دەگرێتەوە .
قۆناغى چوارەم
هاندانى كارۆموگناتیسى، سووڕەكانى تەزووى گۆڕاو، لەرینەوەى كارەبایى، گواستنەوەى زانیارییەكان بەهۆى شەپۆلە رادیۆییەكان ، رادار ، جۆرەكانى مانگە دەستكردەكان ، گۆڕینى جۆرەكانى وزە بۆ وزەى كارەبایى و پیسپوونى ژینگە.........هتد دەگرێتەوە.
هیوامان وایە كەكارەكانمان سوود بەخش بێت بۆ قوتابیان سەربەرزبین بەرامبەر بەگەل و نیشتمان لەكۆتایى سوپاسى ئەو مامۆستا پسپۆرانە دەكەین كە بەشداریان لە پێداچوونەوەى زانستى وهونەرى كارەكانى كۆمپیوتەر كردووە ، وە هەروەها سوپاسى ئەو فەرمانبەرە دڵسۆزانە دەكەین لەبەڕێوەبەرایەتى گشتى پرۆگرام وچاپەمەنییەكان كەبەدڵێكى فراوان هەڵساون بەكارەكانى چاپكردن بە كۆمپیوتەر وگۆڕینى هێماكان بۆ هێماكانى ئینگلیزى .

		لێـــژنە

