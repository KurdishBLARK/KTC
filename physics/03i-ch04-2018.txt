
گـەیـانـدنـى كـارەبـایـى لـە
تەنە ڕەقـەكان و شلـەكان و گـازەكان و بۆشـایى دا
Conduction of Electricity in Solids،Liquids and Gases

 
بـەشـى چـوارەم
گـەیـانـدنـى كـارەبـایـى لـە
تەنە ڕەقـەكان و شلـەكان و گـازەكان و بۆشـایى دا

(1– 4) گەیاندنى كارەبایى لە ڕەقەكان و شلەكان و گازەكاندا :

 (1) گەیاندنى كارەبایى لە تەنـە ڕەقە كانزاكانـدا : Conduction of Electricity in Solid 
هـەر وەك لـە بـەشـى دووەم باسكـراوە گەیاندنی كارەبایی لە تەنە رەقە كانزایەكاندا ، دەكەوێتـە سـەر شـانـى ئـەلكـترۆنە ستەربەستـەكانـى كانـزاكـە . كـاتێك دوو كۆتاییەكـەى تەلێكـى گەیەنـەر تـووشـى جـیـاوازییـەكـى ئـەركـى كارەبا دەبێت ، ئـەو كاتـە ئەلكـترۆنەكـان لـە لا سـالبـەكـەى تەلـەكــەوە ( ئـەركـى نـزم ) بـەرەو لایـە مـووجـەبـەكــەى تەلـەكــە ( ئـەركـى بـەرز ) دەڕۆن . كـەواتـە لـە تەنـە گـەیەنەرەكـانـدا گـوێزەرەوەى بـارگـە تەنـهــا ئەلكـترۆنەكـانن .
(2)گەیاندنی كارەبایی لە شلەكاندا Conduction of Electricity in Liquids  :
لـە شلەكاندا وەك گـیراوەى ترشـەكان و خـوێیـەكـان و تفـتـەكان لـەئـاودا كـە پێیـان دەگوتـرێ
 (( گـیراوە ئەلكـترۆلیتیـەكان )) . لـە ڕاستیدا گەردەكانـى ئـەم مـاددانـە لـەناو ئـاودا شـى دەبنـەوە بـۆ ئایـۆنە مـوجـەبەكان و ئایـۆنە سالیبـەكان . ئەمـانـە دەتوانـن بەسـەربەستـى لـەنـاو گـیراوەكـەدا بجـووڵـێن ، ئەگەر جـیـاوازیـەكـى ئـەركـى كـارەبا خـرایـە سـەر گـیراوەیـەكـى ئەلكـترۆلیتی . ئەمـەش بە نقـووم كـردنـى دوو جـەمـسـەرى ( electrodes ) بـارگە جـیـاواز لـەنـاو گـیراوەكـە دێتـە دى . لـەو بارەدا بـەنـاو گـیراوەكـەدا ئایـۆنە مـوجـەبەكان بەرەو جـەمـسـەرە سـالیبـەكـــە كـاســـۆد
( Cathod ) ڕادەكـێشـرێن و ئایـۆنە سالیبـەكان بەرەو جـەمـسـەرە مـوجـەبـەكــە ئـەنـۆد(Anod ) ڕادەكـێشـرێن ، لـەئـەنجـامـدا تـەزووێكـى كـارەبـا لـەنـاو گـیراوە ئەلكـترۆلیتیـەكەدا لـە ڕۆیشتنـى بـارگـەى مـوجـەب و بـارگـەى سالیب بـە ئـاڕاسـتــەى پێچـەوانـە دروسـت دەبێت .
بـەكـورتـى لـە گـەیـەنـەرەكـانــدا هـەڵگـرەكـانـى بـارگـە تەنـهـا ئـەلكـترۆنن ، كـەچـى لـەشـلـەكانـدا بـارگـە مـوجـەبەكان و بـارگـە سالیبەكان هـەردووكـیـان بـەشـدارى لـە گەیانـدنـى تـەزووى كارەبـا دەكـەن . بـڕوانـە وێنـەى ( 4-1 ) .  
















(3) گەیاندنى كارەبایى لە گـازەكـانـدا Conduction of Electricity in Gases   :
ئـەم سـێیەم جـۆرى گـەیانـدنـە لە گازەكاندا روودەدات، ئـەم جـۆرە گـەیانـدنـە لە هـى شلـەكـان دەچێت لـە ڕووى ئـەوەوە كـە لـە گازەكانیشـدا بـارگـەى مـوجـەب و بـارگـەى سالیب دەجـووڵـێن . 
گـاز لەبـارى ئاسـایـى دا گەیاندنى كارەبایى زۆر كـەمـە ، چـونكـە ژمـارەیـەكـى زۆر كـەم لـە ئـایـۆنـى تێدا دەبێت تـا بەشـدارى بكات لـە گەیاندنى كارەبایى . كاتێك جـیـاوازیەكـى ئـەركـى بـەرز دەخـرێتـە سـەر گازێك ئـەویش بـەدانـانـى گازەكـە لـەنـاو بـۆڕیـەكـى شــووشـەیـى دا  كـە دوو جـەمـسـەرى كانـزایـى بـەرامـبـەریـەكـى تێدایـە كاسـۆد و ئـەنـۆد ، لـەو بـارەدا ئـایـۆنـە مـوجـەبەكـانـى گـازەكـە بـەرەو كـاسـۆد وە ئـایـۆنـە سـالیبـەكـانـى بـەرەو ئـەنـۆد كـێش دەكـرێن ئەم ئایۆنانە لەكـاتـى جـووڵانـەوەیـانـدا بـە گـەردەكـانـى گـازەكـە دەكـەون ، ئـەلكـترۆنـەكـان لـە گـەردەكـان هـەڵـدەكـەنـن . بـە مـاوەیـەكـى كـورت ژمـارەیـەكـى زۆر لـە ئـایـۆنـى مـوجـەب و ئەلكـترۆنـى سـەربـەسـت لـەگـازەكـەدا پـەیـدادەبێت و خـاڵیبوونەوەى كارەبایـى روودەدات، كە  دەبێتـە هـۆى ڕۆیشتنـى تـەزوو بـەنـاو بـۆڕیـەكــەدا گـازەكـەش روونـاكـى تیشـك دەدات .(وێنە2-4) كـەواتـە لـەگـازەكـانـدا ئـایـۆنـە مـوجـەبەكـان و ئـەلكـترۆنـەكـان بـەشــدارى گـەیـانـدنـى كـارەبـایـى دەكـەن ، وە ڕوودانـى پـریشكـى كـارەبـایـى لـەگـازێكـدا بـەنـدە بـە :

1.	بــڕى جـیـاوازى ئـەرك .
2.	جــۆرى گــازەكـــە . 
3.	دوورى نێـوان كاسـۆد و ئـەنـۆد .
4.	پـەســتـانــى گــازەكـــە .

ئـەم جـۆرە بـۆڕیـەى خـاڵیبـوونـەوەى بـارگـە كـە گـازى نیـۆن یـان گـازى دى تێدایـە بـەكـاردێن وەك سـەرچـاوەیـەكـى روونـاكــى لـە پێشـەنگـاكـان و دوكـانـەكـانـدا لـە بــوارى ئـاگـادارى دا (رێكلام) ( دعـایـە ) . گـازى جــودا بـە ڕەنگـى جـیـاواز دەدرەوشێنـەوە .
  










( 2 – 4 ) ڕێـگاكـانـى ئـەلكـترۆن دەرچــوون :
لـەڕاستیـدا چـوار ڕێگـا هـەیـە بـۆ ئـەنجـامـدانـى دیاردەى ئـەلكـترۆن دەرچــوون لـە ڕووى كـانـزاكانـەوە ، ئـەم ڕیگایانـەش بنچینـەى ئیشكـردنـى دەزگا ئـەلكـترۆنییـەكـانـە لـە خـوارەوە تـەنهـا باسـى دوو ڕێگـا دەكـەیـن .

1) ئـەلكـترۆن دەرچــوون بـە گــەرمــى :  ( Thermionic Emission )  
لـەم ڕێگـایـەدا ئـازادبـوونـى ئـەلكـترۆنەكـان بـە گـەرمـكـردنـى كـانزاكـان ڕوودەدات ، كاتێك پلـەى گـەرمـى كانزایـەك بـەرزدەبێتـەوە ، ئـەوا جـووڵـەوزەى ئـەلكـترۆنـە سـەربەسـتـەكـانـى كانزاكـە زیـاد دەكـات ، لـە پلـەى گـەرمـى بـەرزدا هـەنـدێك لـە ئـەلكـترۆنـەكـان تـوانـایـان دەبێت بەسـەر ئـەو هـێـزانـە زالأ بـن كـە بـەڕووى كـانـزاكـەوەیان بەسـتوون لەئـەنجـامـدا لەڕووەكـە دەردەچـن هـەر وەك چـۆن گـەردەكـانـى ئـاو بـە كـردارى بـەهـەڵمـبوون لـەڕووى ئـاوەوە دەردەچـن .
2) ئـەلكـترۆن دەرچــوون بـە روونـاكـى :  ( Photoelectic Emission ) 
كاتێك ڕووى هـەنـدێ كـانزاى تایبـەت و نیمچـەگـەیەنـەرەكـان بـەتیشكێكـى روونـاكـى تایبـەت روونـاك دەكـرێنـەوە ، ئـەوا هـەنـدێك لـە ئـەلكـترۆنـەكـانـى كـانـزاكــە لـەئـەنجـامـى هـەڵمـژینـى وزەى ئـەو فـۆتـۆنـانـەى دەكـەوێتـە سـەریـان لـە ڕووى كـانـزاكـەوە دەردەچـن .
 وێنـەى ( 3 – 4 ) .

  










( 3 – 4 ) گـەیـانـدنـى كـارەبایـى لـە بـۆشـاییـدا :
لـەوێنـەى ( 4 – 4 )دا بـۆریـەكـى شـووشـەیـى نزیكـى ( 90cm ) درێژە . دوو جـەمـسـەرى كانزایـى لـە دوو كـۆتاییـەكـەى دا هـەیـە . ئـەم دوو جـەمـسـەرە بـەسـەرچـاوەیـەكـى ڤـۆڵتیـەى بـەرز دەبـەسـترێت وەك  كـۆیلـى هاندان (رۆمكۆرف) ، ئـەم بـۆریـەش بـە پـەمـپێكـى هـەوا دەركێش دەبەسـترێت .
كاتێك پەسـتانـى هـەواى نـاو بـۆریـەكــە ئـاسـاییە ، ئـەوا پریشكـى كارەبایـى بـەنـاو هـەواى نێـوان دوو كـۆتـاییـە لـە یەكـترى نزیكـەكـەى كـۆیلـە هاندەرەكە ڕوودەدات ، نەك لەناو بۆریەكـەدا ، بەڵام كاتێك هـەواى ناو بـۆڕیـەكــە دەردەكێشـرێت و پەسـتانـى هـەوا لـەناویـدا كـەم دەبێتـەوە . ئینجـا یـەكـەم خاڵیبوونەوەى كارەبایـى بەشێوەى پریشكێكـى رۆیشـتووى باریك رووناكیەكـى ( شــین _ وەنەوشەیى ) لـێ دەردەچێت لـە ناو بـۆڕیـەكـەدا ڕوودەدات ، ئـەگـەر دەرهێنـانـى هـەوا لـەنـاو بـۆڕیەكـەوە بـەردەوام بێت تا پەسـتانـەكـەى دەبێتـە (1 سـم . جـیـوە )(1cm.mercury) ، ئـەوا ڕەنگـى هـەواى بۆریەكە ئەرخەوانى دەبێت . پاشان جەمسەرە سالیبەكە ( كاسۆد ) بەرەنگێكى شین دەدرەوشێتەوە ، وە لەتەنیشتى دا ناوچەیەكى تاریك پەیدادەبێت پێى دەگوترێ بۆشاییە تاریكەكەى فاراداى .بە بەردەوام بوون لەسەر كەمكردنەوەى پەستان تاكو(0.1ملم. جیوە)(0.1mm.mercury) درەوشانەوەكە لەكاسۆد دوور دەكەوێتەوە و زۆرترین هەواى بۆریەكە بەرەنگى پەمـەیى ( Pink ) دەدرەوشێتەوە و ناوچەیەكـى تاریكـى دى پەیدادەبێت پـێى دەگوترێ بۆشاییە تاریكەكەى كرۆكس وە كاتێك پەستانى هەوا زۆر كەم دەبێتەوە (0.01 ملم-  جیوە)(0.01mm.mercury) ئەوا ناوچەى كرۆكس هەموو بۆریەكە داگیردەكات چونكە لەم بارەدا زۆرترین ئایۆنەكان بەناو بۆریەكەدا تێپەردەبن بێ ئەوەى بەر گەردەكانى هەواكە بكەون . وە كاتێك بۆریەكە بەتەواوى لە هەوا بەتاڵ دەكرێت . دەبینین شووشەى بۆریەكە دەدرەوشێتەوە و رەنگێكى سەوز تیشك دەدات ، ئەم روناكیە سەوزەش كە لەشووشەى بۆریەكە دەردەچێت لە ئەنجامى دیاردەى فلوەركردنە ، كە ئەمەش بریتیە لە دەرچوونى تیشكى رووناكـى بینراو لە هەندێك ماددەدا كاتێك بەر لێشاوێكى ئـەلكـترۆنى دەكەوێت، دواى چەند تاقى كردنەوەیەك بۆ زاناكان ئاشكرا بوو كە تیشكێكى نەبینراو پێكهاتووە لە لێشاوێكى ئـەلكـترۆنى لەكاسۆدەوە دەردەچێت بەناو بۆشاییدا لەناو بۆڕیەكە بەرەو ئەنۆد دەڕۆن . بەم تیشكەش دەگوترێ تیشكە كاسۆد Cathode  Ray   .  










سـیفـەتـەكـانـى تیشكە كاسـۆد :
(1) تیشكە كاسۆد سیفەتـى فـلـوەركـردنـى هـەیـە : (Fluorescence)
مـانـاى ئـەوەیـە كاتێك تیشكە كاسۆد دەكەوێتـە سـەر خـوێیەكانـى چەند ماددەیەكی دیـارى كـراو ، ئـەوا هـەریـەكـەیـان بـەڕەنگێكـى تایبـەت بـەخـۆى دەدرەوشێتـەوە . بـۆ نمـوونـە خـوێیەكانـى قـورقـوشـم بـەڕەنگـى شــین دەدرەوشێنەوە . 

(2) تیشكە كاسۆد بـەهـێڵـى ڕاسـت بـڵاودەبێتـەوە :
ئـەگـەر لەنـاو بـۆڕیـەكـى هـەوا دەركـێشـراو تەنێك دابنـرێت كە ڕێگـا لـە تیشكە كاسۆد بگـرێـت، ئـــەوا لـەســـەر شـــووشـــەى بــۆریـەكــە سـێبـەرى بـۆ پـەیـدادەبێت.وێـنــەى (5 – 4 ) .  








(3) تیشـكـە كاسـۆد شـوێنكـارى گـەرمـى هـەیـە :
ئـەگـەر ئـەم تیشكـە لـە كاسـۆدێكـى ڕووچـاڵـەوە دەربچێت، ئـەو كـاتـە لـە چـەقـە كـووڕیەكـەى كـۆ دەبێتـەوە ، جـا ئـەگـەر نیشانەیەكـى پـلاتـین لەم چـەقـە كووڕیە دابـنرێت دەبیـنـین پـلاتینـەكـە تـا ڕادەى ســووربـوونـەوە گـەرم دادێت .(وێنە 4-6)

 






(4) تیشـكـە كاسـۆد شـوێنكـارى مـیكانیكـى هـەیـە :
ئەگـەر تیشـكـە كاسـۆد ئاڕاسـتەى پـەڕەكـانـى پـەروانـەیـەك بكـرێت ، ئـەوا پـەروانـەكــە دەسـت بـەخـولانـەوە دەكـات ئـەمـەش مـانـاى ئـەوەیـە كە تیشـكـە كاسـۆد تــەووژمــى هـەیـە .
وێنەی (7-4)







(5) تیشـكـە كاسـۆد بـە بـوارى مـوگناتیسـى لـەئاڕاسـتەى خـۆى لادەدات :
ئـەگـەر مـوگناتیسێك لـە تیشـكـە كاسـۆد نـزیك بكرێتـەوە . دەبینـین تیشكـەكــە لـە ڕێرەوەكـەیـدا پێچ دەكـاتـەوە .وێنە (4-8)





















(6) تیشـكـە كاسـۆد بـە بـوارى كارەبایـى لـەئاڕاسـتەى خـۆى لادەدات :
ئـەگـەر تیشكێكـى باریـك بـە نێـوان دوو لـەوح دابـڕوات یەكێكـیـان مـوجـەب ئـەویـتریان سـالیب بێت ، ئـەوا تیشكـەكـە بـەرەو لـەوحـە مـوجـەبـەكـە پێچ دەكـاتـەوە .وێنە (4-9)





























( 4 – 4 ) دیـاردەى ئـەدیـســۆن :Adison Phenomenon 
لـەسـاڵـى ( 1882 ز ) لـەو كاتـەى ئـەدیـســۆن دەزوولەیـەكـى كاربـۆنـى لـە لـوولەیـەكـى شـووشـەیـى بادەركێشـراو بـۆ دروستكـردنـى گڵـۆپێكـى كـارەبایـى تاقـى دەكـردەوە . لـەوحـێكـى كانزایـى لـە سـەرووى دەزوولەكـەى دانـا . تێبینـى كـرد كاتێك دەزوولەكـە گـەرم دەبێت ، لەئەنجـامـى تێپەڕبـوونـى تـەزوو پیایـدا و بەستنـى لەوحـەكـە بە گلڤـانۆمـەترێك ئینجـا بـۆ جـەمـسـەرى مـوجـەبـى پاتـریەكـە ، ئـەوا گلڤـانۆمـەترەكە لادەدات و ئـامـاژە بـە ڕۆیشتنـى تـەزوو دەكـات ، بـەڵام كاتێك لەوحـەكـە بـە جـەمـسـەرى سـالیبـى پاتریەكـە دەبەسـترێت تـەزوو بـەسـووڕەكـە دانـاڕوات . وێـنــەى ( 4-10 ) .

















دواى دۆزینـەوەى ئـەلكـترۆن تـوانـرا ئـەم دیاردەیـە كـە پـێى دەگـوتـرێ دیـاردەى ئـەدیـســۆن لێكبـدرێتـەوە ، وە بـەم جــۆرە :
ئـەو ئەلكـترۆنـانـەى لـە ڕووى دەزوولـە گـەرمـەكـە دەردەچـن بـەنـاو بـۆشـاییـدا بـەرەو لـەوحـەكـە كـێـش دەكـرێن كاتێك لـەوحـەكـە بارگـە مـووجـەب دەبێت و تەزوو بە سووڕەكە دادەڕوات           (كە لەوحەكە بە جەمسەرى موجەبى پاترییەكە دەبەسترێت)، كـەچـى ئەلكـترۆنـەكان لـە لەوحـەكــە دووردەكـەونـەوە كاتێك لـەوحـەكـە بارگـە سـالیب دەبێت و تەزوو بە سووڕەكە دا ناڕوات (كە لەوحەكە بە جەمسەرى سالیبى پاترییەكە دەبەسترێت) بـە دەرچـوونـى ئەلكـترۆن لـە ڕووى كانزایەكـى گـەرمـەوە دەگـوتـرێ ئـەلكـترۆن دەرچـوون بـە گـەرمـى . وە بـەم ڕووەى ئـەلكـترۆن دەردەكـات دەگـوتـرێ كاســۆد وە بـە ئـەوەى كـۆیـان دەكـاتـەوە دەگـوتـرێ ئـەنــۆد .








بـۆ ئـەوەى ئـەلكـترۆن لـە كـاسـۆد دەربچـن پێویستـە كاسـۆد گـەرم بكرێت ، دوو ڕێگا هـەیـە بـۆ گـەرمـكـردنـى كاسـۆد :

(1) كاسـۆدى گەرمـكـراو بـەڕێگـاى ڕاسـتەوخـۆ :
لـەم بـارەدا كاسـۆد لـە دەزوولەى تەنگسـتن پێكدێت كاتێك تەزووێكـى گونجـاوى پـێ تێپـەڕدەبێت دەزوولەكـە گـەرم دادێت و ئـەلكـترۆنێكـى زۆر لـە ڕووەكەیـەوە دەردەچێت . وێنەى ( 4-11a) . 










توماس ئەلڤا ئەدیسون Thomas Alva Adison:-
ئەدیسۆن لەشاری میلان لە هەرێمی ئۆهایۆی وڵاتە یەكگرتووەكانی ئەمەریكا لە بەرواری (11/2/1847)لە دایك بووە.
هەر لە زووەوە كە گەنج بووە دەستی بە ئیش كردووە ، بە هۆی فرۆشتنی رۆژنامە لە ئیستگەكانی 
شەمەندەفەرەكاندا. ئیش و كاری چاپ كردن سەرنجی راكیشا ، بۆیە چووە ناو ئەو كارەوە
 و نهێنیەكانی فێر بوو . لە ساڵی (1862) دا بڵاوكراوەیەكی هەفتانەی دەردەچوواند، ئینجا وەك فەرمانبەرێك
 بۆ ناردنی تەلەگراف (بروسكە) لە ئیستگەی هێلی ئاسنی ئیشی كرد، كاتێك ئەدیسۆن لە كارەكانی پێشكەوت ،
 بۆ شاری بۆستن رۆیشت لە هەرێمی ماساتشوستدا وە لەوێدا تاقیگەیەكی دامەزراند .ئامێرێكی تەلەگرافی 
ئۆتۆماتیكی و گرامافۆن بۆ تۆماركردنی دەنگ لەسەرلوولەیەكی كانزایی داهێنا ، دوای دوو ساڵ داهێنانێكی گەورەی ئەنجامدا ئەویش گلۆپی كارەبایی بوو .لە ساڵی (1887)تاقیگەكەی بۆ وێست ئۆرنج گواستەوە، وە لە ساڵی (1888)دا ، دەزگایەكی بۆ دورستكردنی فلیمەكان داهێنا، وەهەروەها پاتریەكی تیاهەڵگری تفتی داهێنا ، وە لە ساڵی (1913)دا یەكەم فلیمی سینەمایی بە دەنگی دەرهێنا . وە لە ماوەی جەنگی جیهانی یەكەمدا سیستەمێكی بۆ پەیداكردنی بەنزین لەرووەكەوە داهێنا . هەر لەم ماوەیەدا بوو بە راوێژكاری سەرۆكی هەرێمە یەكگرتووەكانی ئەمەریكا . زیاتر لە 1000 داهێنان بە ناوی ئەدیسۆن تۆماركراوە.ئەو میدالیانەی وەریگرتووە :-
1-	میدالیەی كۆمەڵی مەلەكی بۆ هونەر لە بەریتانیا 
2-	میدالیەی زێرینی لە كۆنگیرسی ئەمەریكی لە ساڵی 1922.
لە بەرواری (18/10/1931) كۆچی دوای كرد . بۆ رێز لێنان كاتی مردنی هەموو رووناكیەكانی ئەمەریكا كوژاندرایەوە .
  دەڵێن ئەدیسۆن تا بە داهێنانی گلۆپی كارەبا گەیشتووە زیاتر لە هەزار هەولی سەرنەكەوتووی داوە ، لێرەدا بۆ ئیمە پێویستە ئارامی و بڕوا بەخۆبوون و گەش بینی لەم داهێنەرە گەورەیە فێربین . 

(2) كاسـۆدى گەرمـكـراو بـەڕێگـاى ناڕاسـتەوخـۆ :
لـەم بـارەدا كاسـۆد لوولەیەكـى كانزاییـە . دەزوولەیەكـى تەنگسـتن لە تەوەرەكـەى دادەنرێت كاتێك تەزوو بە دەزوولەكـە دادەڕوات بەهـۆى گـەرمبـوونـى دەزوولەكـە لــوولـەكـانزایـەكــەش گــەرم دەبێت و ئـەلكـترۆن لـە ڕووەكەیـەوە دەردەچــێ .
 وێـنــەى ( 4-11b ) . 


        



( 4-5 ) لــوولـەى دووانــى :    The Diod
لــوولـەى دووانــى پێكدێت لـە لـوولەیەكـى شـووشـەیـى هـەوا دەركێشـراو ، دوو جـەمسـەر لەنـاوى دا هـەیـە ، كاسـۆد و ئـەنـۆد .وێنەی (4-12a)
كاسـۆد ، یـان بـەڕێگـاى ڕاسـتەوخـۆ یـان بـەڕێگـاى ناڕاسـتەوخـۆ گـەرمـدەكرێت . كاتێك بـەهـۆى تـەزووێكـى كارەبایـى گونجـاو، كاسـۆد گـەرمـدەكرێت ، ئـەوا ئەلكـترۆنـى لـێ دەردەچێت . ئـەگـەر ئـەنـۆد مـوجـەب بێت بەگـوێرەى كاسـۆد ، ئـەوا ئـەم ئەلكـترۆنانـە بـەرەو ئەنـۆد كێش دەكـرێن و تـەزوو بـەنـاو بۆشایـى لـوولـەكـە دادەڕوات ، وە ئەگـەر ئـەنـۆد سـالیب بێت بەگـوێرەى كاسـۆد ، ئـەوا ئەلكـترۆنـەكـانـى لـێ دووردەكـەوێتـەوە ، وە تـەزوو بـەنـاو لـوولـەكـەدا نـاڕوات .








كـەواتـە لـوولـەى دووانـى وەك دەرچـەیەك ( Valve ) ئیـش دەكـات ، دەهـێڵێت تـەزوو بەئاڕاسـتەیەك بـڕوات كاتێك ئـەنـۆد مـووجـەب بێت وێنەی (4-12b)، وە نـاهـێڵێت تـەزوو بـڕوات كاتێك ئـەنـۆد سـالیب بێت . وێنـەى ( 4-12 c ) .










ئـەگـەر لـوولـەى دووانـى لـەسـووڕێكـى تـەزووى نـۆرەكـى بەسـترا ، ئـەوا وەك ڕاستكـەرەوەیـەك 
( Rectifier ) ئیـش دەكـات ، واتـە تـەزووى نـۆرەكـى ( A.C ) دەگـۆڕێت بـۆ تەزووێكـى یـەك ئـاراسـتە ، لـەنیـوەى یـەكـەمـى لـەرەى تـەزوو كاتێك ئـەنـۆد مـوجـەبـە تـەزوو بەسـووڕەكـە دادەڕوات ، بـەڵام لـەنیـوەى دووەمـى لـەرەى تـەزوو كـە ئەنـۆد سـالیبـە تـەزوو بەسـووڕەكـە دانـاڕوات . وێنـەى ( 4-12d ) سـووڕى لـوولەى دووانـى پیشـان دەدات ئیشـى ڕاسـتكـەرەوە دەكات .








( 4-6 ) لـوولــەى ســـیـانــى  :      Triod 
ئـەگـەر جـەمـسـەرێكـى تـر ، تـۆڕەى دابینكـەر ، بخـرێتـە لـوولـەكـەوە و لە نـزیك كاسـۆدەوە دابـنرێت ، ئـەوا دەتـوانـرێت ژمـارەى ئـەو ئەلكـترۆنـانـەى دەگـەن بـە ئـەنـۆد كۆنترۆل بكرێت، وە لەئەنجـامـدا بـۆ دەسـت بـەسـەرداگـرتنـى تـەزووى ئـەنـۆد بـەكـاربێت .
لـەڕاستیـدا تـۆڕەى دابینكـەر لـەشـێوەى تەلێكـى لـوولـدراوە بـەدەورى كاسـۆد و نـزیك لێیـەوە دانـراوە ، بـەجـۆرێك ئەلكـترۆنەكـان بـەئـاسـانـى دەتـوانن بـەنـاوى دا تێپـەڕبـن وێنەی(4-13 a,b,c). بـەهـۆى ئـەو ڤـۆڵتیـەى دەخـرێتـە سـەر تـۆڕە دەتوانرێت دەسـت بەسـەر ژمـارەى ئـەو ئەلكـترۆنانـە دابگیـرێت كە لـە كـاسـۆدەوە دەردەچـن و بـەرەو ئـەنـۆد دەڕۆن ، وە لـەئـەنجـامـدا دەسـت بـەسـەر تـەزووى ئـەنـۆد دابگیـرێت هـەر لـەبـەر ئـەوەشـە پـێى دەگـوتـرێ ( تـۆڕەى دابینكـەر ) . كاریگـەرى ڤـۆڵتیـەى تـۆڕەى دابینكـەر بـەسـەر تـەزووى ئـەنـۆد بــەم جــۆرەیــە :
1.	ئـەگـەر ڤـۆڵتیـەكـى كـەمـى مـوجـەب بخـرێتـە ســەر تـۆڕە ، تـەزووى ئـەنـۆد زیـاد دەكـات  لـەهـەمـان كـاتـدا تـۆڕە ژمـارەیـەك ئەلكـترۆن بـۆخـۆى كێش دەكـات و لـەســووڕەكـەى دا تـەزوو پـەیـدادەبێت دەبێتـە هـۆى بـەفـیرۆچـوونـى تـوانــا .
2.	ئـەگـەر ڤـۆڵتیـەى تـۆڕە بـەگـوێـرەى كاسـۆد سـفــر بێت ، لـوولـەكــە وەك لـوولـەى دووانـى ئیـش دەكـات .
3.	ئـەگـەر ڤـۆڵتیـەى تـۆڕە بـەگـوێـرەى كاسـۆد سـالیب بێت ،ئەوا تۆڕە دەسـت بەسـەر تـەزووى ئـەنـۆد دادەگرێـت و چـەنـد ڤـۆڵتیـەكـە زۆرتر سالیب بێت تـەزووى ئـەنـۆد كـەم دەكـات ، چـونكـە ژمـارەیەك لەو ئەلكـترۆنانـەى لـە كاسـۆدەوە دەردەچـن ، بەهـۆى ڤـۆڵتیە سالیبەكەى تـۆڕەى دابینكەر بەرەو كاسۆد دەگەڕێنەوە . چەند ڤۆڵتیەى تۆڕە سالیب تربێت ، ژمـارەى ئەلكترۆنە گەڕاوەكان زیاد دەبێت و ژمـارەى ئەوانەى دەگەن بە ئەنۆد كـەم دەبێت . وە تەزووى ئەنۆد كـەم دەبێت .

















گـرنگـترین بەجێهـێنـانـى لـوولـەى سـیانـى بـادەركـێشـراو بـریتیـە لـە گـەورەكـردن(التچخیم)(amplification) ، ئـەمـەش ئـەگـەر نیشـانەیەكـى ڤـۆڵتیـەى گـۆڕاو وەك ئـەو ڤـۆڵتیـەى لـە مـایكـرۆفـۆن دەردەچێت . كاتێك ئـەم نیشـانـە دەخـرێتـە ســووڕى تـۆڕى دابینكـەر ، ڤـۆڵتیـەكـەى دەگـۆڕێت ، هـەر گـۆڕانێك لـە ڤـۆڵتیـەى تـۆڕە دەبێتـە هـۆى گـۆڕانێكـى گـەورە لە ڤـۆڵتیـەى بـەرگـری ئـەنـۆدا . كـە ئەمـەش بەرگریەكـى گەورەیـە لـەســووڕى ئـەنـۆد دادەنرێت ، ئـەمـەش مـانـاى ئـەوەیـە كـە ئـەگـەر ڤـۆڵتیـەكـى گـۆڕاوى بچــووك لـەســووڕى كاسـۆد – تـۆڕە دابنرێت ، ئـەوا ڤـۆڵتیـەكـى گـۆڕاوى گـەورە لـەســووڕى ئەنـۆد – كاسۆد دەسـتدەكـەوێت  ئـەوەش پـێى دەگـوتـرێ گـەورەكـردنـى ڤـۆڵتیـە .وێنەی (14-4)سورێكی سادەی لوولەی سیانی پیشاندەدات كە بۆ مەبەستی گەورەكردن بەكاردێت. 







( 4-7 ) لـوولـەى تیشكـە كاسـۆد یان ( ئـۆسیلۆسكۆب ) :Cathode – Ray Tubes or Oscilloscop   لـوولـەیەكـى شـووشـەیـى شـێوە هـەرەمـى یـە ، هـەواى لـێ دەركـێشـراوە . بەكاردێت بـۆ گـۆڕینـى نیشـانـەیـەكـى كارەبـایـى ( تـەزووێكـى گـۆڕاو ) بـۆ وێنـەى بیـنراو لـەسـەر شـاشـەكـەیدا . لـــوولــــەى تـیـشكــە كـاســـۆد ( C . R . T ) لـــەم بـەشـــانـە پێكدێت ، بـڕوانـە وێنـەى (4-15) . 












1) كـاسـۆد ( C ) بـەڕێگـاى نـاڕاسـتەوخـۆ گـەرم دەكـرێت ، سـەرچـاوەیـەكـى ئـەلكـترۆنـىزۆرە.
2) تـۆڕى دابینـكـەر ( G ) ڤـۆڵتیـەكـى سـالیبـى دەخـرێتـە ســەر ، كـە دەتـوانـرێت بـڕەكـەى زیـاد و كـەم بكـرێت . ئەمـەش بـۆ مـەبـەسـتـى گـۆڕینـى ژمـارەى ئـەو ئەلكـترۆنانـەى كـە لـە كـاسـۆدەوە دێن و بـەنـاوى دا تێپـەڕ دەبـن ، لەئـەنجـامـدا بـۆ گـۆڕینـى درەوشـانـەوەى ئـەو پـەڵـە روونـاكیـەى لـەسـەر شـاشـە فـلوەرسینتەكـەدا دیاردەكـەوێت .
3) دوو ئـەنـۆد ( A1 ، A2 ) ڤـۆڵتیـەكـى مـوجـەبـى زۆر بـەرزیـان دەخـرێتـە ســەر بـەگـوێرەى كـاسـۆد ، بـەكـاردێن بـۆ تـاودانـى ئـەو ئەلكـترۆنانـەى لـە كـاسـۆدەوە دەردەچـن بـەرەو شـاشـەكـە دەڕۆن .
4) جـەمـسـەرێك ( F ) بـەشـێوەى لـوولـەیەكـى كـانـزاییـە ، ڤـۆڵتیـەكـى سـالیبـى دەخـرێتـە ســەر ، بـۆ ئـەوەى ئـەو ئەلكـترۆنـانـەى بـەنـاوى دا تێپـەڕدەبـن لـە هـەمـوو لایـەكـەوە لـەدیـوارى لـوولـەكـە دووربكـەونـەوە و لـەسـەر یـەكـترى بپەسـترێن تـا گـورزەیـەكـى باریكیـان لـێ دروسـت ببێت ، كاتێك ئـەم گـورزە باریكـەى لێشـاوى ئـەلكـترۆنەكـان دەكـەوێتـە سـەر شـاشـە تەنهـا پەڵەیـەكـى درەوشـاوە لەسـەر شـاشـەكـە دروسـت دەكـات . بـەم كـۆمـەڵـە جـەمـسەرەش كـە گـورزەى ئەلكـترۆنـى دروسـت دەكـەن دەگـوتـرێ (هـاوێژەرى ئەلكـترۆنـى– Electron gun) .
5) دوو جـووت لـە دوو تەبەقـى كانـزایـى هـاوڕێك ( Y ، X ) نـاسـراون بـە دوو تەبەقـى لادانـى شـاوڵـى ( Y ) ، وە دوو تەبەقـى لادانـى ئـاسـۆیـى ( X ) .
گـریمـان ڤـۆڵتیـەكـى نـەگـۆڕ خـرایـە سـەر دوو تەبەقـى ( Y )ى ، ئـەوا گـورزەى ئەلكـترۆنەكـان بـەرەو تەبەقـە مـووجـەبەكـە كێش دەكـرێت گـورزەكـە بـەرەو ئـەو تەبەقـە لادەدات ، بـەڵام كاتێك ڤـۆڵتیـەكـى نـۆرەكـى ( A.C ) دەخـرێتـە سەر دوو تەبەقـى ( Y ) . ئـەوا گـورزە ئەلكـترۆنیەكـە بـەرەو سـەرو و خـوار لادەدات ، وە پەڵە درەوشاوەكە هێڵـێكـى شـاوڵـى ڕاسـت لەسـەر شـاشـەكـە دروسـت دەكـات ، بەهـەمـان شێوە ئـەگـەر ڤـۆڵتیـەكـى نـۆرەكـى بخـرێتـە سـەر دوو تەبەقـى ( X) ، ئـەوا وادەكات كـە گورزە ئـەلكـترۆنیـەكـە بەرەو راست و چەپ لابدات و پەڵە درەوشاوەكە هێڵێكـى ئاسـۆیـى لـەسـەر شـاشـەكـە دروسـت دەكـات .
6) شـاشــە ( S ) لە بەربەستێكـى شـووشـەیـى پێكـدێت دیـوى نـاوەوەى بـە مـاددەیـەكـى فـلوەرسنت داپۆشـراوە ، كاتێك ئەلكـترۆنە زۆر خـێراكان ئەم مـاددە داپۆشـەرە دەكوتن ، ئـەوا رووناكـى لە مـاددەكـە تیشـك دەدرێت وە دەتـوانـین ئـەو نیشـانە كارەباییـەى 
( تـەزووێكـى گـۆڕاوى لاواز ) دەمـانـەوێت فـەحـسـى بكـەین ، لەسەر شاشەكەدا بیبینـین .
جـۆرێكـى ڤـۆڵتیـەى تایبـەت كە پـێی دەگـوتـرێ ( ڤـۆڵتیـەى بنكـەى كـات ) (Time Base Voltage)
دەخـرێتـە سـەر دوو تەبەقـى ( X ) ، ئـەم ڤـۆڵتیـەش بـەرەبـەرە وە بەخـێرایـى زیـاد دەكـات تـا دەگـاتـە بـڕێكـى دیـارى كـراو ئینجـا كـتـوپـڕ دەگەڕێتـەوە بـۆ سـفــر ، دیسـان جـارێكـى تـر زیـاد دەكـاتـەوە وە هـەروەهـا . بـەهۆى ئەم جـۆرە ڤـۆڵتیـەش هـێڵێكـى ئـاسـۆیـى درەوشـاوە لەسـەر شـاشـەكـە پـەیـدادەبێت ، لەئـەنجـامـى چـوون و گـەڕانـەوەى گـورزەى ئەلكـترۆنـەكـان بـەهـۆى ئـەو جـــۆرە ڤـــۆڵتیـەى خــراوەتـە سـەر دوو تـەبـەقــى ( X ) .
ئـەگـەر بمـانـەوێت نیشـانـەیـەكـى كـارەبایـى بیبینـین كـە چـۆن بـەگـوێرەى كـات دەگـۆڕێت ، ئـەوا ئـەم نیشـانـە دەخـرێتـە سـەر دوو تەبەقـى ( Y ) . بەكاریگـەرى هـەردوو ڤـۆڵتیـە لـە هـەمـان كـات لەسـەر گـورزە ئەلكـترۆنـیەكــە ، ئـەوا وێنـەى لـەرەلـەرى ڤـۆڵتیـەى نیشـانـەكـە دەبینـین بەشـێوەى چـەمـاوەیـەكـى درەوشـاوە .
بـەكارهـێنـانەكـانـى لــوولـەى تیشكـە كـاســۆد :
1) بـۆ پیـَوانـى جـیـاوازى ئـەرك و ( پ . هـ . ك ) (emf).
2) بـۆ پیشـانـدانـى شـێوەى شـەپۆل، بـۆ نمـوونـە فـەحـسكـردنـى سـووڕەكانـى ڕاسـتكـردنـەوە .
3) بـۆ پیشـانـدانـى لـەرەلـەر و پیـَوانـى .
4) بەشـێكـە لە دەزگـاى فـەحـسكردنـى دلأ . 
5) لـە ڕاداردا بۆ بینیـنـى نیشـانەى ناردراو ، وە نیشـانـەى دراوە و پیـَوانـى مـاوەى كاتـى نێـوانیـان.

 
















	



[ پـرسـیار و ڕاهـێنـان ]
پ1/ دەستەواژەی ڕاست بۆ ئەمانەی خوارەوە هەڵبژێرە .
a-	لە گیراوە ئەلیكترۆلیتیەكاندا ، ئەوانەی بەشداری لە گەیاندنی كارەبایی دەكەن :
        1- تەنها ئایۆنی سالیبن                       2- تەنها ئایۆنی موجەب   
        3- ئایۆنی سالیب و ئایۆنی موجەب         4- گەردی هاوبارگەن .
b- یەكێك لەمانە سیفەتی تیشكە كاسۆد نیە :
        1- بە هێلی ڕاست دەڕوات        2- تەوژمی هەیە 
        3- شوێنكاری گەرمی هەیە      4- بواری كارەبایی و موگناتیسی كاری تێناكات
c- دەتوانرێت لوولەی سیانی وەك لوولەی دووانی بەكاربهێنرێت كاتێك ڤۆلتیەی تۆڕە: 
        1- موجەب بێت                                     2- سالیب بێت 
        3- سفر بێت                                         4- هەموو بارەكانی پێشتر بێت 
d- ئەم وێنەیە هێمای 
        1- لوولەی سیانی یە                    2- لوولەی تیشكە كاسۆدە 
        3- لوولەی دووانیە                        4- كارەبا دۆزە  
پ2 / چـى بەرپرسـە لـە گـەیانـدنـى كارەبایـى لـە هـەریـەك لـەو مـاددانـە :
       a) تەنە كـانزاییـەكان .
       b) شـلـە ئەلكـترۆلیتیـەكان .
       c) گـازەكـان .
پ3 / لـە چ بـوارێك خـاڵیبـوونـەوەى بـارگـە بـەنـاو گازەكـانـدا بـەكاردێت .
پ4 / بـۆچـى كـە بـۆریـەكـى شـووشـەیـى خـالیبـوونـەوەى بارگـەى كارەبـا بـە تـەواوى لـەهـەوا بەتـالأ دەكـرێت دیـوارى شـووشـەكـە بـە ڕەنگێكـى سـەوز دەدرەوشـێتـەوە .
پ5 / دەسـتپێكـردنـى رووداوى پریشكـى كـارەبـایـى بـەنـاو گـازدا لـەناو بـۆریـەكــى بـارگـە خـاڵیبـوونـەوە لـەسـەرچـى بـەنـدە ؟ .
پ6 / دیـاردەى ئـەدیـسـۆن چــى یـە و چــۆن لێكـدرایــەوە ؟ .
پ7 / بـەشـەكـانـى هـاوێـژەرى ئـەلكـترۆنـى لـە لـوولـەى تیشـكــە كـاســۆد چــین ؟ .
پ8 / هـەنـدێك لـە بـەكـارهـێنانـەكـانـى لـوولـەى تیشـكــە كـاســۆد بـڵــێ .
  
 

