

یەكەكانى پێوان
Units of measurements


بـەشـى چـوارەم
هـێزەكان -  Forces


بـەشـى چـوارەم
هـێز -  Force

(1-4)  پێناسەى هێز:
 بریتیە لە هەر كاریگەرێك كە بارى جوولەى تەنێك یان شێوەكەى یان قەبارەكەى بگۆڕێت یان هەوڵى گۆڕینى بدات.
واتە هێز، تەنى وەستاو دەجووڵێنێت یان تەنى جووڵاو دەوەستێنێت یان ئاڕاستەى جوولەى تەن دەگۆڕێت . بەهۆى هێز دەتوانرێت شێوەى یان قەبارەى تەن بگۆڕێت. وە لە نێوان بارگە كارەباییەكان یان جەمسەرە موگناتیسیەكان هێزى كێشكردن یان دووركەوتنەوە (رەوینەوە) هەیە...وەلەزۆر بارى تریش كاریگەرى هێزمان بۆ دەردەكەوێت .
(2-4) پێوانى هێز :
هێز دەپێورێت بە بڕى ئەو كاریگەرەى پەیداى دەكات كاتێك كار لە تەنێك دەكات .
هێز دەتوانرێت بپێورێت بە پێى بڕى ئەو شێوانەى توشى سپرینگێكى لە سەرێكیەوە هەڵواسراو دەبێت كاتێك هێزەكە كار لە سەرەكەى ترى سپرینگەكە دەكات، بەم جۆرە سپرینگە دەووترێت قەپانى سپرینگى كە بەكاردێت بۆ پێوانى بڕى هێز .
لە وێنەى (4-1)قەپانێكى سپرینگى پلەكراو بۆ پێوانى هێز(یان كێش) بەكاردێت كاتێك هێزێكى نەزانراو كار لە سەرە بەڕەڵڵاكەى سپرینگەكە دەكات ئەوا سپرینگەكە درێژدەبێتەوەو دەكشێت، وە بڕى هێزەكەش ڕاستەوخۆ لەشوێنى نیشاندەرەكەى لێى دەوەستێت دەخوێنرێتەوە، چونكە بەپێى یاساى هوك: 
(بڕى كشانى  درێژى سپرینگێكى پۆڵا ڕاستەوانە دەگۆڕێت لەگەڵ بڕى هێزى ڕاكێشان كاتێك كار لە سەرێكى سپرینگەكە دەكات).



(3-4) یەكەى پێوانى هێز لە سیستمى (SI):
 یەكەى پێوانى هێز (نیوتن)ە(N) . 
نیوتن ئــەو هێزەیە كــە دەكاتە     )  (  ى هێزى كێشكردنى زەوى بــۆ سەر تەنێك بارستەكەى  (1kg)ە، لەئاستى ڕووى دەریاو لە هێڵە پانى(45º) باكوور.
لەبەشەكانى دواتر (نیوتن)بەم جۆرەش پێناسە دەكرێت :
نیوتن ئەو هێزەیە ئەگەر كاربكاتە سەر بارستەى ( 1kg) ئەوا تاودانێكى پێ دەدات بڕەكەى دەكاتە(1m/s2) .
وەیەكەى بچووكتر هەیە بۆ پێوانى هێز پێى دەڵێن(داین) (dyn)، پەیوەندى نێوان N و dyn بەم شێوەیەیە: 

1 N = 100000 dyn = 105 dyn
1 dyn = 10-5 N                      


(4-4) بەرئەنجامى ئەو هێزانەى دەكەونە ناو یەك ڕووتەختەوە :
لەبەرئەوەى هێز لە بڕە ئاڕاستەدارەكانە, بۆیە بۆ دۆزینەوەى بەرئەنجامى دووهێز یان زیاتر كەكار لە تەنێك دەكەن هەمان ئەو ڕێگا ئەندازەییانە بەركاردەهێنین كەبۆ كۆكردنەوەى ئاڕاستە بڕەكان بەكارهێنراون لەبەشى دووەم دا. 
ئەگەر چەند هێزێك لە یەك كاتدا كار بكەنە سەر تەنێك و گۆڕانێك لەو تەنە دروست بكەن . ئەو گۆڕانەش چ لەبارى جوولە یان شێوە یان قەبارە بێت . ئینجا لەجیاتى ئەم هێزانە یەك هێز كاربكاتە سەرئەو تەنە و هەمان گۆڕانى تێدا دروست بكات ئەوا بەم تاكە هێزە دەوترێت بەرئەنجامى هەموو ئەو هێزانەى كەكاریان لە تەنەكە كردووە.
واتە ئەگەر چەند هێزێك كاریان لە تەنێك كرد ، وەتوانرا لەجیاتى ئەم هێزانە تەنها تاكە هێزێك كار بكاتە سەر هەمان تەن بەمەرجێك هەمان كاریگەرى هێزەكانى پێشووى هەبێت لەسەر تەنەكە ئەوا بەم تاكە هێزە دەوترێت بەرئەنجامى هێزەكانى پێشوو.



نموونە(1)  :
 دووهێز ( 30 N) ڕوەو خۆرهەڵات ، (50N) بە ئاڕاستەى (50º) باكوورى خۆرهەڵات كاریان كردە سەر تەنێك، بڕو ئاڕاستەى بەرئەنجامى ئەم دوو هێزە بدۆزەوە .      (COS 50º = 0.643)



شیكار :    
دوو هێزەكە بە بڕوئاڕاستە بە وێنە دەنوێنین ئینجا لاتەریب تەواو دەكەین, تیرەى لاتەریبەكە ئەوەى دەكەوێتە نێوان دوو هێزەكە, بەرئەنجام بەبڕوئاڕاستە دەنوێنێ.

Rf  =   F12 + F22 + 2F1F2 COS θ
   
 =   (302) + (502) + 2×30× 50 COS 50

 =   900 + 2500 + 3000 × 0.643

 =   3400 + 1929

 =   5329  = 73 N   بڕى بەرئەنجام

tan       =  


tan       = 


=                             = 0.62

            = 33º  

واتە بەرئەنجام دەكاتە  73N   بە ئاڕاستەى  33ºباكوورى خۆرهەڵات.

(5-4) هاوسەنگى: Equilibrium
ئەگەردووهێزیان زیاتر كاریان كردە سەر خاڵێك وەبەرئەنجامیان بوو بەسفر ئەوا دەووترێ كە خاڵەكە لەبارى هاوسەنگى دایە ، خاڵى هاوسەنگ یان ڕاوەستاو دەبێت یان جووڵاو دەبێت بە خێراییەكى نەگۆر لەسەر هێڵێكى ڕاست . لەوێنەی (4-2) دوو هێزى یەكسان لە بڕ پێچەوانە بە ئاڕاستە كار لە تەنێك دەكەن بەرئەنجامیان دەكاتە سفر، وە تەنەكە لەبارى هاوسەنگى دەبێت .




                                                          وێنەى (4-2)         
     
(6-4) پارسەنگ: The Equilibrant
ئەگەر چەند هێزێك كاریان كردە سەر تەنێك وەبەرئەنجامیان سفر نەبوو. ئەوا پارسەنگ تاكە هێزێكە، بەبڕ یەكسانە بە بەرئەنجامى هەموو ئەو هێزانەى كە كاریان لە تەنەكە كردووە بە ئاڕاستەش بەپێچەوانەیەتى. واتە پارسەنگ ئەم هێزەیە كە بە هۆى ئەو بارى هاوسەنگى دێتە دى .

(7-4) لێكخشاندن Friction :
هێزێكە بەرهەڵستى جوولە دەكات ئاڕاستەكەى پێچەوانەى ئاڕاستەى جوولەى تەنە. شوێنەكەى دەكەوێتە نێوان ڕووى تەنەكەو ئەم ڕووەى  لەسەرى دەخلیسكێت . وێنەى(3-4).




جۆرەكانى لێكخشاندن :                                                                                        
-a  لێكخشاندنى بە خلیسك Sliding or kinetic friction   :
ئەو لێكخشاندنەیە لە نێوان دوو ڕوو پەیدا دەبێت كاتێك یەكێكیان لەسەر ئەوى تریان دەخلیسكێت و لەبارى جوولە دادەبێت بە خێراییەكى نەگۆر.
- b لێكخشاندنى سەرەتایى Static friction(µs) :
ئەو هێزە لێكخشاندنەیە لە نێوان دوو ڕوو پەیدا دەبێت لەو ساتەى یەك لە ڕووەكان دەست بە خلیسكان دەكات لەسەر ئەوى تریان .
 هاوكۆلكەى لێكخشاندنى بە خلیسك Coefficient of kinetic friction (µk)  :
هاوكۆلكەى لێكخشاندنى بە خلیسك لە نێوان دوو ڕوودا بریتیە لە ڕێژەى نێوان ئەو هێزەى پێویستە بۆ جووڵاندنى ڕووێك لەسەر ئەوى تریان بە خێراییەكى نەگۆر، بۆ ئەم هێزە ستوونیەى كە دوو ڕووەكە پەستاوتنى پێ دەخەنە سەر یەكترى .
	
  هاوكۆلكەى لێكخشاندنى بە خلیسك = 

	
        µk =                   ….. 1

ئەو هێزە ستونیەى تەنەكە دەیخاتە سەر ڕووەكە = كاردانەوەى ڕووەكە لەسەر تەنەكە .
هاوكۆلكەى لێكخشاندنى سەرەتایى Coefficient of static friction (µs) :
هاوكۆلكەى لێكخشاندنى سەرەتایى بریتیە لە رێژەى نێوان گەورەترین هێزى لێكخشاندنى سەرەتایى بۆ ئەو هێزە ستونیەى كە دوو ڕووەكە پەستاوتن دەخەنە سەر یەكترى .

هاوكۆلكەى لێكخشاندنى سەرەتایی = 

        µs =                   ….. 2
 
 ئەگەر بڕى (µ)  و هێزى ستوونى (Fn) زانراو بن ئەوا دەتوانین هێزى لێكخشاندن دەربهێنین. 
* هاوكۆلكەى لێكخشاندن بڕێكى بێ یەكەیە ، چونكە ڕێژەى نێوان دوو هێزە .

        Fs max = µs Fn        ……3

-c لێكخشاندنى بەخوول
لێكدانەوەى هۆى پەیدابوونى لێكخشاندن :
- 1 بەیەكداچوونى بەرزاییەكانى یەك لە ڕووەكان بۆ ناو چاڵەكانى ئەوى تریان :
لە ڕاستیدا هیچ ڕووێك نیە بەتەواوى لوس و ساف بێت ، چونكە هەر ڕووێك هەرچەندە هەوڵ بدرێت ساف بكرێت ئەوا پڕە لە چاڵ و نوكى بەرزى تیژ.لەبەر ئەوە هۆى دروست بوونى لێكخشاندن بەیەكداچونى بەرزاییەكانى یەك لە دوو ڕووەكەیە بۆ ناو چاڵەكانى ئەوى تریان . وەك لەوێنەی (4-4) ڕوون كراوەتەوە :

   

               وێنەى  (4-4)


وە لێكخشاندن كەم دەبێتەوە بە چەوركردنى دوو ڕووەكە، چونكە ڕۆنەكە چاڵەكانى دوو ڕووەكە پڕدەكاتەوە لێكخشاندن دەگۆڕێت لە لێكخشاندن لە نێوان ڕەق و ڕەق بۆ لێكخشاندن لە نێوان شل و شل كە ئەمەش كەمتر دەبێت . 
 -2بوونى هێزى لێكخشاندن لەوانەیە بگەڕێتەوە بۆ بوونى هێزى بەیەكالكان و بەیەكانوسانى گەردەكان و گەردیلەكانى دوو ڕووە لێكخشاوەكە.

یاساكانى لێكخشاندن :
1- هێزى لێكخشاندن بەند نیە لەسەر ڕووبەرى دوو ڕووە لێكخشاوەكە .
2- هێزى لێكخشاندن لەگەڵ كاردانەوى ستونى نێوان دوو ڕووە لێكخشاوەكەدا ڕاستەوانە دەگۆڕێت .
3- هاوكۆلكەى لێكخشاندن لە نێوان دوو ڕوو لە ماددە وێكچوەكان زیاترە لە هاوكۆلكەى لێكخشاندن لە نێوان دوو ڕوو لە ماددە جیاوازەكان .
4- بە چەوركردنى ڕووە لێكخشاوەكان هێزى لێكخشاندنى نێوانیان كەم دەبێتەوە .
5- هێزى لێكخشاندن لە نێوان دوو ڕوو بەندە بە سروشتى دوو ڕووەكە.واتە دوو ڕووەكە زبربن یان ساف بن.
6- هێزى لێكخشاندن بەند نیە لەسەر خێرایى دوو ڕووە لێكخشاوەكان (بە مەرجێك خێراییەكە ناوەندى بێت).


نموونە(2)  : 
تەنێك كێشەكەى (200N)ە لەسەر ڕووێكى ئاسۆیى دانراوە, دەبێ هێزێكى ئاسۆیى بڕەكەى (100 N) بێت بەردەوام كارى تێبكات بۆ ئەوەى تەنەكە بە خێراییەكى نەگۆڕ بڕوات، ئایا هاوكۆلكەى لێكخشاندنى بەخلیسك لە نێوان تەنەكەو ڕووەكە چەندە ؟

 شیكار :   
         	



نموونە (3): 
هێزى (F) بەگۆشەى (37˚) لە سەرووى ئاسۆوە كار لە تەنێك دەكات كێشەكەى (40 N)ەو بە خێراییەكى نەگۆڕ دەڕوات ، ئایا بڕى ئەم هێزە چەندە ؟ ئەگەر بزانیت هاوكۆلكەى لێكخشاندنى بەخلیسك لە نێوان تەنەكەو ڕووەكە (0.25) بێت .


شیكار:
 ئەم هێزانە كار لە تەنەكە دەكەن :
 -1هێزى (F) بەگۆشەى (37˚) لەسەرووى ئاسۆ.
 -2كێشى تەن بەرەو خوار (40 N )
 -3كاردانەوەى ڕووەكە لەسەر تەنەكەبەرەو سەر.
هێزى (F) شیتەڵ دەكرێت بۆ دوو پێكنەر، ئاسۆیى(F cos 37˚) وە شاوڵى(F sin 37)بەرەو سەر.
لەبەر ئەوەى تەنەكە بەخێرایى نەگۆڕ دەڕوات, كەواتە Fk = Fcos 37
وەلەبەر ئەوەى تەنەكە جوولەى رووەو سەر و خوارى نییە.
كەواتە:
Fn + Fsin 37= 40
Fn= 40 – Fsin 37
µk =                      

0.25 =    

0.25 = 

0.8 F= 0.25 (40 – 0.6 F)

F= 10.5 N


نموونە (4):
  تەنێك كێشەكەى (40N)ە بە خێرایییەكى نەگۆڕ لەسەر ڕووێكى لێژ كە گۆشەى لێژیەكەى (30°) یە بەرەو خوار دەخلیسكێت ، هاوكۆلكەى لێكخشاندنى بە خلیسك لە نێوان تەنەكەو ڕووەكە بدۆزەوە.

شیكار : ئەو هێزانەى كار لە تەنەكە دەكەن لە وێنەكە نیشان دراوە .      
  (لەبەر ئەوەى تەنەكە بەخێرایى نەگۆڕ دەخلیسكێت)



(8-4) زەبرەكان :        Torques  
كاتێك دەرگایەك دەكەینەوە ،ڕەوڕەوەیەك دەخولێنینەوە یان بە هۆى ئیسپانە (Spanner) برغوەك بادەدەین، ئەوا ئەم هێزەى ئێمە كارى پێدەكەین هەوڵى خولانەوەى ئەم تەنانە بە دەورى تەوەرەكانیان دەدات, لەوێنەى(4-5a) دا هێزى(F)كار لە توڵێك دەكات
 كە تواناى هەیە بەدەورى خاڵى (O) بسوڕێتەوە .ئەگەر هێڵى
 كارى هێزەكە بە خاڵى (O) دا نەڕوات ئەوا كاریگەرى هێزەكە 
وادەكات كە هەوڵ بدات توڵەكە بەدەروى خاڵى (O)
 بسوڕێنێتەوە،هەوڵى هێزەكە بۆ خولاندنەوەى 
توڵەكە تەنها بەند نیە بە بڕى هێزەكە بەڵكو بەندیشە
 بە دوورى ستونى (OB=S) لە خاڵى(O) وە بۆهێڵى
 كارى هێزەكە (پێى دەوترێ باسكى نوێڵ).
زەبرى هێز بەدەورى خاڵی(o)دەپێورێت بە ئەنجامى لێكدانى
 بڕى هێزەكە جاران  دوورى ستونى تەوەرەى خولدان لە هێڵى كارى هێزەكە : 

واتە :   


زەبر بڕێكى ئاڕاستەییە . ئاڕاستەكەى بە هۆى یاساى دەستى ڕاست دیارى دەكرێت.
((یاساى دەستى ڕاست)) دەورى تەوەرەى خولانەوە بدە بە چوار پەنجەكانى دەستى ڕاستت بە هەمان ئاڕاستەى سوراِنەوە ، ئەوا پەنجەى گەورە تەریب بە تەوەرەكە ئاڕاستەى زەبرەكە دیارى دەكات  بڕوانە وێنەى (4-5b) .


(9-4) هاوسەنگ بوون :  Equilibrium
تەن بە تەواوەتى هاوسەنگى میكانیكى دەبێت كاتێك :
 -1تەنەكە وەستاو بێت یان جووڵاوە بێت بە خێراییەكى نەگۆڕ لەسەر هێڵێكى ڕاست. واتە لە بارى هاوسەنگى گواستنەوەیى دابێت.
 -2هیچ گۆڕانێك لە جوولەى بە خولى ڕوونەدات, واتە وەستاو بێت یان خولاوە بێت بەگۆشە خێراییەكى نەگۆڕ بەبڕو بە ئاڕاستە واتە لەبارى هاوسەنگى بەخولدابێت .

جووتە مەرجەكەى تەواو هاوسەنگ بوونى میكانیكى :
  -1بۆ ئەوەى تەنێك لەبارى هاوسەنگى گواستنەوەیى بمینێتەوە پێویستە بەرئەنجامى ئەو هێزانەى كارى تێدەكات بكات بە سفر . ئەم مەرجە دەتوانرێت بەم شێوەیەش دەرببڕێت : 
    -a كۆى هێزەكان بە ئاڕاستەى تەوەرەى (+س) = كۆى هێزەكان بە ئاڕاستەى تەوەرەى (-س) .
 -b   كۆى هێزەكان بە ئاڕاستەى تەوەرەى (+ص) = كۆى هێزەكان بە ئاڕاستەى تەوەرەى (-ص) .
 -2بۆ ئەوەى تەنێك لەبارى هاوسەنگى خولانەوەیى بمینێتەوە پێویستە بەرئەنجامى ئەو زەبرانەى كارى تێدەكەن بكات بە سفر .ئەمەش ماناى وایە :
كۆى زەبرە سوڕێنەرەكان بەئاڕاستەى جوولەى میلى كاتژمێر = كۆى زەبرە سوڕێنەرەكان بەئاڕاستەى پێچەوانەى جوولەى میلى كاتژمێر.
نموونە(5) : لەم وێنەیەدا:
 گڵۆپى شەقامێك (80 N)ە بەهۆى دوو پەت هەڵواسراوە ، ئایا هێزى گرژى هەر پەتێك چەندە ؟ (درێژى دوو لاى پەتەكە یەكسانە ) .
شیكار:
خاڵى (O) هاوسەنگە لە ژێر كاریگەرى سێهێزدا ئەوانیش 
-1 كێشى گڵۆپەكە بەرەو خوارەوە = (80 N).
 -2 گرژى پەتى OB بە ئاڕاستەى  (O) بۆ(B) = T1.
-3 گرژى پەتى OA بە ئاڕاستەى (O)بۆ(A) = T2.
هەریەك لە هێزى  T1،T2  شیتەڵ دەكرێن بۆ دوو
 پێكنەرى ستون لەسەر یەكترى ، لەبەرئەوەى هەر
سێ هێز كار لە خاڵێك دەكەن ، ئەوا تەنها مەرجى 
هاوسەنگى گواستنەوەیى لەسەر خاڵى (O) دێتە دى .



كۆى هێزەكان بە ئاڕاستەى تەوەرەى(+x) = كۆى هێزەكان بە ئاڕاستەى تەوەرەى (-x).

      كەواتە   :                                  T1 cos30= T2cos 30……………….. (1)
كۆى هێزەكان بە ئاڕاستەى تەوەرەى(+y) = كۆى هێزەكان بە ئاڕاستەى تەوەرەى (-y).
T1sin 30+ T2 sin30= 80………….… (2)                        
لەهاوكێشەى یەكەم  (T1=T2)  بەلەجیاتى دانان لە هاوكێشەى دووەم    
T1 sin30+ T1sin30 = 80 

2T1sin30= 80

2T1 ×        = 80

T1 = 80N نیوتن گرژى پەتى         

T1 = T2 = 80Nنیوتن گرژى پەتى            
نموونە (6) :
 نوێڵێكى ڕێك درێژى (2m)ە كێشەكەى (60N)ە . لەسەر دوو هەڵگر لە دوو كۆتاییەكانى دانراوە .كێشى (240N)ى لەسەر دانراوە لە دوورى (0.5m) لە یەكێك لە هەڵگرەكان ، ئەو هێزەى كە هەریەك لە دوو هەڵگرەكە كارى پێدەكەنە سەر نوێڵەكە چەندە؟
شیكار : ئەم هێزانە كارلە نوێڵەكە دەكەن :
- 1 كێشى خۆى بەرەو خوارەوە (60N) لەچەقى قورسایى كاردەكات .
 -2 كێشى (240N) بەرەو خوارەوە .
- 3 هێزى كاردانەوەى هەڵگرى (A) بەرەو سەر(F1).
- 4 هێزى كاردانەوەى هەڵگرى (B) بەرەو سەر(F2).



لەبەر ئەوەى نوێڵەكە لە ڕووى جوولەى گواستنەوەیى هاوسەنگە مەرجى یەكەمى هاوسەنگ بوون بەكاردەهێنین:
كۆى ئەو هێزانەى كارى تێدەكەن بەرەو سەر = كۆى ئەو هێزانەى كارى تێدەكەن بەرەو خوار

F1+F2 = 60+240 ……

F1+F2 = 300……..(1)
بەوەرگرتنى تەوەرەى خولدان لە خاڵێك كە یەكێك لە هێزە نەزانراوەكانى پێدادەڕوات ( وادابنێ خاڵى(B) بێت) وەدیاركردنى ئاڕاستەى زەبرى هەرهێزێك .
لەبەر ئەوەى تەنەكە هاوسەنگە لەڕووى جوولەى بەخولەوە ، ئەوا مەرجى دووەمى هاوسەنگ بوون بەكاردەهێنین ، بەوەرگرتنى تەوەرەى خولدان لەخاڵى (B):
كۆى زەبرە كاریگەرەكان بەئاڕاستەى جوولەى میلى كاتژمێر= كۆى زەبرە كاریگەرەكان بەئاڕاستەى پێچەوانەى جوولەى میلى كاتژمێر.
F1 × AB= 240 × CB + 60 × DB
F1 × 2 = 240 × 1.5 + 60 × 1
2F1 = 360 + 60
F1= 210N
F¬1+ F2= 300
210 + F2= 300
F2= 90N
                                              

پرسیار و ڕاهێنانى بەشى چوارەم

پ1/ پێناسەى هەریەك لەمانە بكە :
بەرئەنجامى دوو هێز  یان زیاتر ، پارسەنگ  ، زەبر .
پ1/ ئەم بیرو ڕایانەى كە هۆى لێكخشاندن لێكدەدەنەوە چین؟
پ3/یاساكانى لێكخشاندن چین؟
پ4/ بۆچى بە چەور كردن لێكخشاندن كەم دەبێت ؟
پ5/ دوو مەرجەكەى هاوسەنگ بوونى میكانیكى تەواو بڵێ.
پ6/ جۆرەكانى لێكخشاندن چین ؟
پ7/ ئەگەر كێشى سەنگێك (200N) بێت و بە دوو پەتەوە وەك لەم وێنەیەدا دیارە هەڵواسرابێت، ئایا گرژى هەرپەتێكیان چەندە ؟                                          ( وەڵام :160N ، 120N )




پ8/ سندوقێك كێشەكەى (300N)ە لەسەر ڕووێكى لێژ دانرا كە گۆشەى لێژیەكەى(º37)بوو، ئایا ئەو هێزەى تەریب بەڕووەكە پێویستە بۆ ڕاكێشانى سندوقەكە بە خێراییەكى نەگۆڕ بەرەو سەر دەبێت چەندبێت؟ ئەگەر بزانیت هاوكۆلكەى لێكخشاندنى بە خلیسكى نێوانیان (0.2)بێت .
 
                                                                                             ( وەڵام : 228N )



پ9/ لەم وێنەیەدا گرژى هەر پەتێك OB  ،  OA  بدۆزەوە . ئەگەر كێشى (100N ) بەخاڵى (O) هەڵواسرابێت .   


       
                                                                                  ( وەڵام : 200N, 173N)

پ10/لەوحێكى ڕێك درێژیەكەى(4M)ەو كێشەكەى (200N)ە لە هەردوو سەرەكەیەوە لەسەر دوو هەڵگرA ، B دانراوە. ئەگەر زەلامێك كێشەكەى (600N) بێت لە دوورى (1m) لە هەڵگرى (A)یەوە لەسەر لەوحەكە وەستابێت ، ئایا كاردانەوەى هەر هەڵگرێك چەندە؟
                                                                                  ( وەڵام :  250N ، 550N)

