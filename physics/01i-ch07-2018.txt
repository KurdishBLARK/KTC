
Rotational Motion
جوولەى بەخوول 


بەشى حەوتەم 
جوولەى بەخول 
Retational Motion

(1-7) جوولەى بەخول بۆ تەنى سەرت :


لەم وێنەیەدا كاتێك پەپكەكە بەدەورى تەوەرەكەى دەسوڕێتەوە ئەوا خاڵەكانى پەپكەكە هەموویان بەهەمان خێرایى بەهێل ناجوولێنەوە. كە پەپكەكە یەك خول تەواو دەكات ئەوا خالێك لەسەر لێوارەكە (a) دووریەكى زیاتر دەبڕێت لەو خاڵەى نزیكە لە تەوەرەكەى , وە ئەم خاڵانە (a,b,c) دوورى جیاواز لەهەمان كاتدا دەبڕن, بۆیە خێرایى (a) زیاترە لەهى (b) وەخێرایى (b) زیاترە لەهى (c).
ئەگەر بیر لەهێلى ( abc) بكەینەوە تێبینى ئەوە دەكرێت كە ئەم هێلە بەیەك پارچە بەدەورى تەوەرەكەدا دەسوڕێتەوە. لەكاتێكى دیارى كراودا هێلەكە گۆشەیەك دەبڕێت (θ) كە لەوێنەكەدا تاریك پێشاندراوە. بەم گۆشەیە (θ) دەگوترێت گۆشە لادان Angular displacement.
گۆشەلادان دەپێورێت یان بەپلە , یان بەخول(rev) , یان بە گنت(rad) , گنت كورتكراوەى گۆشە نیوەتیرەییە (radian) یەك ( rad ) بریتیە لەچەقەگۆشەیەك  لەبازنەیەكدا, كەوانەیەكى بەرامبەرە درێژییەكەى یەكسانە بەدرێژى نیوەتیرەى بازنەكە .
    كەواتە :  چەقە گۆشە بە (rad)= 
                     = θ چەقە گۆشە بە گنت (rad)
 

لەم وێنەیەدا, پێوانى ئەم گۆشە یەكسانە بە ( 1rad )
   كە بەنزیكى دەكاتە ( 57.3º) .
1rad = 57.3º




 
            = (θ) گۆشەلادان بۆ خولێكى تەواو
=
= 2π
= 2 × 3.142
= 6.284 rad 
واتە كاتێك رەوڕەوەیەك یەك خول تەواو دەكات, ئەوا ئەو گۆشە لادانەى دەیبڕێت دەكاتە 6.284 rad = 2π rad
گۆشە خێرایى Angular velocity:  بریتیە لەتێكرایى كاتى بڕینى گۆشە لادان . واتە بڕى ئەم گۆشە لادانەیە كەدەبڕێت لەیەكەى كاتدا . 

تێكڕاى گۆشەخێرایى ω = 
	
ωavg = 	

دەپێورێت بە ( rad/s) یان ( rev/min ) (ژمارەى خول  دەقیقە) 
گۆشەخێرایى بڕێكى ئاڕاستەدارە , بەتیراسایەك دەنوێنرێت تەریب بۆ تەوەرەى خولانەوە. ئاڕاستەكەشى بەهۆى یاساى دەستى ڕاست دیارى دەكرێت : (( ئەگەر پەنجەكانى دەستى ڕاست بەئاڕاستەى خولانەوە دابنرێت , ئەوا پەنجەى گەورە ئاڕاستەى گۆشە خێرایىω نیشان دەدات )) .
ئەگەر گۆشە خێرایى بەڕێكى بگۆڕێت, ئەوا تەنەكە بە گۆشە تاودانى رێك دەخولێتەوە .








گۆشە تاودان Angular acceleration:
 بریتیە لەتێكرایى كاتى گۆڕانى گۆشە خێرایى.
	
گۆشە تاودان (      ) =  
     =          

                            
   ωf = ωi +     t	

                  
یەكەى پێوانى گۆشەتاودان بریتى یەلە ( rad/sec2) , وەبڕێكى ئاڕاستەدارە . دەتوانین بیسەلمێنین كە: 
                              
 

    ئەم یاسایانەش هەمان بیرۆكەى یاساكانى جوولەى بەهێلە بەتاودانى ڕێك .
تێبینى: 
    θ =         
                   
بە دابەشكردنى هەردوولا بەسەر كات (t) 
                                  =        × r
 
جارێكى دى بەدابەشكردنى هەردوولا بەسەركات
         =      r  




نموونە 1: 
ڕەوڕەوەیەك بەگۆشەخێرایى (120rev/min) دەسوڕایەوە گۆشەخێرایى یەكەى زیادى كرد بەگۆشەتاودانى (2 rad / s2) , ئەمانە بدۆزەوە :
1- گۆشەخێرایى كۆتایى دواى تێپەڕبوونى ( 6s ) .
2- گۆشەلادانى بڕاو لەم ماوەیەدا .
3- ژمارەى خول لەم ماوەیەدا . 

شیكار :
 پێویستە یەكەم جار خێرایى بە ( rev/min ) بگۆڕیت بۆ ( rad/sec ) .

rad / sec گۆشە خێرایى بە  (ω1) =                            
ωi =     
ω1 = 4π
ωi = 12.568 rad/sec
1-    ωf = ωi +        t
         =  12.568 + 2 × 6
         = 24.068 rad /sec  گۆشە خێرایى كۆتایى 

2-      θ = ωit +               t2 
         θ = 12.568 × 6 +        × 2 × 62 
         θ = 75.408 + 36 
         θ = 111.408 rad     گۆشەلادانى بڕاو

3- ژمارەى خول    = 
                     =                          =     
     
                                 = 17.728 rev (خول) 




نموونە 2:
ڕەوڕەوەیەكى فڕیو ( Fly wheel ) بەگۆشەخێرایى (200 rev/min) دەسووڕێتەوە . هێواش دەبێتەوە بەتێكرایى ( 2rad/s2 ) , ئایا :
1- ئەو كاتە چەندە تادەوەستێت ؟ .
2- چەند خول دەدات تادەوەستێت ؟ . 

شیكار :
ωi =
 ωi =                           = 21 rad /s 
بەڵام  ωf = 0  چونكە دەوەستێت
1-    ωf = ωi +      t
        0 = 21 + (-2)t
        0 = 21 – 2t
        2t = 21
         t =      = 10.5 s  

2-    θ = ωit +            t2         
       θ = 21 × 10.5 +      × (-2) (10.5)2
          = 220.5 – 110.25 
          = 110.25 rad  گۆشەلادانى بڕاو تا دەوەستێت
          ژمارەى خوول =         =                    = 17.5 rev  (خوول) 
  
(2-7) بارنەگۆڕینى خـولانەوە : ( Rotational Inertia )                        
پێشتر لە بابەتى جوولەى بەهێلدا گوتمان تەن لەخۆیەوەناتوانى بارى جوولانەوەى خۆى بگۆڕێت, تاكو هێزێكى دەرەكى كارى تێ نەكات. كەواتە هەر تەنێكى وەستاو بە وەستاوى دەمێنێتەوە هەر تەنێكى جووڵاوە بە خێرایى نەگۆڕ لەسەر هێڵێكى راست لەبارى خۆیدا دەمێنێتەوە تەنها ئەگەر هێزێكى دەرەكى كارى تێَ نەكات, بەم سیفەتەى مادە دەگوترێت بەردەوامى یان بارنەگۆڕین(Inertia).
شتێكى ئاشكرایە, كە چەند بارستەى تەنێك گەورە بێت بەردەوامیەكەى چ لەسەر وەستان یان چ  لەسەر جوولە  زیاتر دەبێت, بۆیە لە جوولەى بەهێلدا بارستە بە پێوەرى بەردەوامى دادەنرێت.
ئێستاكەش با بۆ جوولەى بەخوول بگەڕێینەوە. لەڕاستیدا لە جوولەى بەخولیشدا, تەنى خولاوە سیفەتى بەردەوامى هەیە, ئاشكرایە كە هەر تەنێكى خولاوە بە گۆشە خێراییەكى نەگۆڕ لەسەر بارى خۆى دەمێنێتەوە تەنها ئەگەر زەبرێكى دەرەكى كارى تێ نەكات. كەواتە بۆ گۆڕینى جوولەى بەخولى تەنێك بە دەورى تەوەرێك ئەوا پێویستە زەبرێكى دەرەكى كار لە تەنەكە بكات. بەم سیفەتەى تەنى خولاوە هەیەتى دەگوترێت بەردەوامى خولانەوە یان بارنەگۆڕینى خولانەوە ( (Rotational Inertia.
ئەمەش بزانە كە لە جوولەى بەخولدا پێوەرى بەردەوامى خولانەوە تەنها بارستە نییە, بەڵكو بڕێكە پێى دەگوترێت زەبرى بارنەگۆڕین(I) (Moment of inertia) , ئەمەش دەوەستێتە سەر بارستەى تەنى خولاوە و دووجاى دووریەكەى لەتەوەرى خولدان.
زەبرى بارنەگۆڕینى تەنۆلكەیەك بەدەورى تەوەرێك دەپێورێت بە ئەنجامى لێكدانى بارستەى تەنۆلكەكە لە دووجاى دوورى لە تەوەرەى خولانەوە.
كەواتە:


           

  I دەپێورێت بە (kg.m2) یان بە (g.cm2) , وە بڕێكى نا ئاڕاستەییە.

بۆ هەژماركردنى زەبرى بارنەگۆڕینى تەنە رێكەكان ئەم یاسایانەى خوارەوە بەكاردەهێنین:





              
                
 




(3-7) یاساكانى نیوتن بۆ جوولەى بەخـول :
یاساكانى نیوتن لەجووڵەى بەخولدا وەك یاساكانى نیوتنە لەجووڵەى بەهێلدا .
یاساى یەكەم : 
هەر تەنێك ناتوانێت گۆشەخێرایى یەكەى لەخۆوە بگۆڕێت تاكو بە زەبرێكى دەرەكى ناهاوسەنگ كارى تێنەكرێت. 
واتە بەبێ زەبرى دەرەكى تەن دەست بەخولانەوە ناكات , وە هەروەها تەنى خولاوە بڕى گۆشەخێراییەكەى یان ئاڕاستەى تەوەرى خولانەوە ناگۆڕێت تا زەبرێك كارى تێ نەكات .
لێرەدا بۆمان دەردەكەوێت كەتەنى خولاوە سیفەتى بارنەگۆڕینى خولانەوەى هەیە وە پێوەرى بارنەگۆڕینى خولانەوە بریتیە لە زەبرى بارنەگۆڕین (هەروەك پێشتر باسكرا).
یاساى دووەم : 
زەبرى دەرەكى ناهاوسەنگ بەدەورى تەوەرێك گۆشەتاودان پەیدادەكات , ئەم گۆشەتاودانەش بەڕاستەوانە ڕادەوەستێتە سەر زەبرەكە و بەپێچەوانە ڕادەوەستێتە سەر زەبرى بارنەگۆڕین .
كەواتە :   
                          

شێوەى بیركارى یاساى دووەمى نیوتن لە جوولەى بەخولدا.

    T        =       I            × 

m .N	kg. m2	rad /s2
cm.dyn	g.cm2	rad / s2













یاساى سێ یەم :  
ئەگەر تەنێك بەزەبرێك كارى كردە سەر تەنى دووەم , ئەوا تەنى دووەم بەهەمان زەبر كاردەكاتە سەر تەنى یەكەم و بەئاڕاستەى پێچەوانە.
كاتێك دوو ڕەوڕەوەى دداندار ددانەكانیان دەچێتە ناو یەكەوە , ئەوا یەكێكیان بەئاڕاستەى پێچەوانەى ئەوی تر دەخولێتەوە ئەمەش بەڵگەیە كەزەبرى سووڕێنەرى یەكێكیان زەبرێكى سووڕێنەرى پێچەوانەى لەئەوی تر پەیدا دەكات . ئەم دیاردەیەش بەكارهێنانى زۆرە لەمەكینەكاندا بۆ گواستنەوەى وزە یان گۆڕینى ئاڕاستەى خولانەوە .


  






نموونە (3):
  گۆیەكى پتەو بارستەكەى ( 15 kg )ە و نیوەتیرەكەى ( 20 cm ) زەبرى بارنەگۆڕینى بەدەورى یەكێك لەتیرەكانى چەندە ؟ .

شیكار :       
  r   = 20 cm =         m = 0.2m
  I  گۆ =       mr2 
       =       × 15 × (0.2)2
       = 2 × 3 × 0.04
       = 0.24  kg . m2  


نموونە (4) :
 بارستەى ڕەوڕەوەیەكى شێوە پەپكە ( 40 kg )ە و نیوەتیرەكەى ( 0.5 m)ە , هێزێكى لێكەوتى (60 N) كارى لەلێوارەكەى كرد لە وەستانەوە دەستى بەجوولە  كرد. ئەمانە بدۆزەوە : 
1- گۆشەتاودانى پەیدابوو .
2- گۆشەخێرایى كۆتایى دواى تێپەربوونى (8 s ) لەكاركردنى زەبر .

شیكار:


	

I پەپكە =       mr2
I پەپكە =       × 40 × (0.5)2   
       = 5 kg.m2
T  = Fr
       = 60 × 0.5 = 30 m.N
T = I
30 = 5
      = 6 rad/ S2 
ωf = ωi +      t
     = 0 + 6 × 8
      = 48 rad / s  








نموونە (5) :
 ڕەوڕەوەیـەكــى فڕیو بەشێوەى پەپكەیـە بارستەكـەى ( 80kg )ە و نیوەتیرەكـەى ( 0.5m)ە , بەگۆشەخێرایى (1200 rev/min) دەخولێتەوە ئەو دژە زەبرە چەندە كەپێویستە كارى تێ بكات بۆ ئەوەى بیوەستێنێ بەماوەى ( 3 min )دەقیقە ؟ .
شیكار :     
Iپەپكە  =       mr2
        =        × 80 × (0.5)2
             =  10 kg.m2
ωi =       
    = 40 π rad / s
ωf = ωi +         t
0 = 40π +      × (3×60)
0 = 40 π + 180  
   =                  =                 rad/sec2
T = I 
    = 10 ×                  = -7 m.N


(8-4) ئیش , تـوانا , جــوولەوزە , لەجــوولەى بەخـولدا :

1- ئیش لەجــوولەى بەخـولدا :
لەم وێنەیەدا هێزێكى لێكەوت (Ft) كـار لەلێوارى ڕەوڕەوەیەك دەكات. خاڵى كاركردنى لە (A ) یەوەدەجووڵێنێت بۆ ( B ) وە كەوانەى(AB) دەبڕێت .كە بەرامبەرە بەگۆشەلادانى (θ).لەبەر ئەوەى ئیش لەجووڵەى بەهێلدا دەپێورێت بەئەنجامى لێكدانى هـێز لە لادان بەئاڕاستەى هێزەكە .
  كەواتە :
ئیش لە جوولەى بەخول = Ft × AB


        θ =
    AB = θr 

ئیش لە جوولەى بەخولدا  = Ft × θr
ئیش لەجوول بەلەرەدا = (Ft r) θ
كەواتە:

بڕێكى نائاڕاستەدارە , وە بەیەكەى        دەپێورێت.
2- توانا لەجــوولەى بەخـولدا(Power in Rotational Motion)  :
لەبەرئەوەى تـوانا ئیشـى بـەڕێ كــراوە لەیەكـەى كاتــدا . واتە :
 توانا لە جوولەى بەخولدا =  
			  = 
                               = T (         )
			   = T ωavg
وە بەیەكەى (وات) دەپێورێت                
3- جـوولە وزە لەجــووڵەى بەخـولدا :
كاتێك زەبرێك كار لەڕەوڕەوەیەك دەكات دەبێتە هـۆى خولاندنەوەى ڕەوڕەوەكە , ئەوا ئەوئیشە بەخولەى زەبرەكە دەیكات هەمووى دەگۆڕێت بۆ جـوولەوزەى بەخـول, بەفەرامۆش كردنى لێكخشاندن . واتە :
                    گۆڕان لەجـوولەوزەى بەخول = ئیش لەجوولەى بەخولدا


بەبڕى) (       Iω2دەووترێت جوولەوزەى بەخولى تەنێك لەهەر ساتێكدا,بەگوێرەى بارى راوەستان , وەبە ( جوول ) دەپیورێت . بڕێكى نائاڕاستەدارە .


هەندێ جار تەن دوو جوولەى دەبێت بەهێل و بەخول. بۆ نموونە كاتێك ڕەوڕەوەیەك لەسەر ڕووێكى ئاسۆیى خلۆر دەبێتەوە , ئەوا ڕەوڕەوەكە بەدەورى تەوەرەكەى دەسوڕێتەوە لەهەمان كاتدا تەوەرى ڕەوڕەوەكەش بەرەو پێش دەڕوات . لەم بارەدا ئەم ڕەوڕەوە جوولەوزەى بەهێل و جوولەوزەى بەخولى دەبێت . 





جوولە وزەى گشتى  = جوولە وزەى بەهێڵ  + جوولە وزەى بەخول
			       = KE trans    + KERot
			         =         mυ2 +       Iω2 
نموونە 6: 
جوولەوزەى گشتى گۆیەك چەندە ؟ كە بارستەكەى ( 3kg )ە , لەسەر ڕووێكى ئاسۆیى خلۆر دەبێتەوە , ئەگەر خێرایى بەهێلى چەقى قورسایى یەكەى ( 2 m/s ) بێت .

شیكار :   
  جوولە  وزەى بەهێڵ =       mυ2
		          =       × 3 × 22 = 6 J
جوولە  وزەى بەخول   =        I ω2
                    I گۆ =         mr2    ,  ω =               بەڵام
جوولە وزەى بەخوول                           =        (         mr2 ) (            )
		          =       mυ2
 		          =      ×3×22
		          = 2.4 J
جوولە وزەى گشتى    = 6+2.4 = 8.4 J

     
(4-7) گۆشەتەوژم و گۆشەپاڵ :
گۆشەتەوژم :
گۆشەتەوژمى ڕەوڕەوەیەك بەدەورى تەوەرى خولانەوە بڕێكە دەپێورێت بەئەنجامى لێكدانى زەبرى بارنەگۆڕین لە گۆشەخێرایى یەكەى. واتە :
گۆشە تەوژم = L = Iω

بەمەش یەكەى پێوانى دەبێتە ( kg .m2/s ) یان ( g.cm2 / s ) , وەبڕێكى ئاڕاستەدارە .
گۆشەپاڵ :
بڕێكى فیزیاییە , كەبریتییە لەئەنجامى لێكدانى زەبر لەكاتى كاركردنــى زەبرەكە. واتە :
گۆشەپاڵ  = Tt
دەپیورێت بەیەكەى ( m.N.s ) یان ( cm.dyn.sec) , وەبڕێكى ئاڕاستەدارە . 

پەیوەندى نێوان گۆشەپاڵ و گۆشەتەوژم :
وادابنێ ڕەوڕەوەیەك زەبرى بارنەگۆڕینى (I)یە , بەگۆشەخێرایى (ω1) دەخولێتەوە زەبرێكى دەرەكى (T) كارى تێكرد , گۆشەتاودانى (     ) پێدا . دواى تێپەڕبوونى (t) چركە گۆشەخێرایى یەكەى بوو بە (ω2) .
لەبەرئەوەى :           
            T  = I         ……. 
       =                      ……. 
 بە دانانى (                   ) لەجیاتى (       ) لە هاوكێشەى ( 1 ) دا
T = I × (                  )
بە لێدانى هەردوولا لە (     )
   

          گۆڕان لە تەوژم = گۆشە پاڵ 




(7-5) یاساى پاراستنى گۆشە تەوژم(The Law of conservation of Angular Momentum)
-بیرۆكەى گۆشە تەوژم لە بوارى فیزیادا زۆر گرنگە, چونكە گۆشە تەوژم لە بارودۆخێكى دیاریكراودا پارێزراو دەبێت, ئایا گۆشە تەوژم لە چ مەرجێكدا پارێزراو دەبێت..؟
لە هاوكێشەى (Tt = ∆L) دا دەبینین, كاتێك زەبرى دەرەكى (T) سفر دەبێت, ئەوا (∆L) دەبێتە سفر, ئەمەش ماناى ئەوەیە كە گۆڕان لە گۆشە تەوژم روونادات بە مەرجێك بەرئەنجامى زەبرە دەرەكییە كاریگەرەكان سفر دەبێت, ئەمەش یاساى پاراستنى گۆشە تەوژمى تەنێكى خولاوەیە:
-	گۆشە تەوژمى تەنێكى خولاوە بە نەگۆڕى دەمێنێتەوە, ئەگەر بەرەنجامى ئەو زەبرە دەرەكیانەى كارى تێدەكات بكاتە سفر.
-	كاتێك بەرەنجامى ئەو زەبرانەى كار لە تەنێك دەكەن سفر بێت, تەنەكەش بە دەورى تەوەرێكى ئاڕاستە جێگیر كە بە چەقى قورساییەكەى دەڕوات بخولێتەوە ئەوە دەتوانین ئەم هاوكێشەى خوارەوە بنووسین:
I2ω2 = I1ω1
-	ω 1, I1  , زەبرى بارنەگۆڕین و گۆشەى خێرایى تەنە خولاوەكەن لەسەرەتایێكى كاتدا (t=0), وە ω 2 , I2   ئەو دوو بڕەن لەكاتێكى ئایندە دا. ئەگەر شوێنەكانى چەند بەشێكى تەنێكى خولاوە بەگوێرەى شوێنى بەشەكانى ترى تەنەكە بگۆڕین ئەوا (I) ى تەنە كە دەگۆڕێت لەمەشەوە (ω) دەگۆڕێت بەجۆرێك گۆشە تەوژم (I ω) بە نەگۆڕى بمێنێتەوە.
-	دەتوانین لەزۆر دیاردە سەیرو دڵخۆشكەرەكان لەسەر بنچینەى یاساى پاراستنى گۆشە تەوژم تێبگەین.
-	تەماشاى وێنەى (7-2 a b) بكە, كچێكى خلیسك زان لەسەر سەهۆڵ سپین دەكات(ماناى بەدەورى خۆیدا دەخولێتەوە). دەبینین كچەكە بەگۆشە خێراییەكى كەمتر دەخولێتەوە كاتێك دوو باسكەكەى بۆ دەرەوە رادەكێشێت لەچاو ئەو بارەى كە دوو باسكەكەى لەخۆیەوە نزیك دەكاتەوە, كە لەم بارەدا كتوپڕ سپینەكەى زیاد دەكات.
-	هۆى ئەم دیاردەیە بەم شێوەیە لێكدەدرێتەوە.
-	ئێمە لە پێناسەى زەبرى بارنەگۆڕینەوە دەزانین كەI=mr2) ) , كاتێك كچەكە دوو باسكەكەى لە خۆیەوە نزیك دەكاتەوە, ئەوا (r) بۆ دوو باسكەكەى كەم دەبێت, بەمەش زەبرى بارنەگۆڕینى (I) كچەكە كەم دەكات، وەلەربەئەوەى گۆشە تەوژم (Iω) پارێزراوە بۆیە گۆشە خێرایى خولانەوەى كچەكە زیاد دەكات, واتا كاتێك I كەم دەكات, (ω)  زیاد دەكات, بە پێچەوانەوەش راستە بۆ نموونە, ئەگەر زەبرى بارنەگۆڕینى (I) خلیسك زانەكە ببێت بە نیوهەند ئەوا گۆشەخێراییەكەى (ω) دەبێتە دوو هەند.
-	  سەیرى وێنە (7-3)  بكە, ئەو پاڵدانەى لەوحەكە دەیخاتە سەر نقوومكارەكە (كچەكە), لەساتى خۆهەڵدانى, گۆشە تەوژمێكى سەرەتایى بەدەورى چەقە قورساییەكەى بە كچەكە دەبەخشێت.
لە رێرەوەكەیدا بەرەو شوێنى نقوومبوون, كچەكە لە سەرەتادا لەشى خۆى وێك دەهێنێتەوە, زەبرى بارنەگۆڕینى كەم دەكات و خێرایى خولانەوەى زیاددەكات ، ئینجا خۆى راست دەكاتەوە زەبرى بار نەگۆڕینى زیاددەكات خێرایى خولانەوەى زۆر كەم دەكات, دوایش بەناو ئاوەكەدا نقوم دەبێت .


نموونە 7:
خلیسك زانێك دەتوانى گۆشە خێراییەكەى لە 1rev لە ماوەى 2s  دا بۆ 3 rev لە ماوەى 1s  زیاد بكات, ئەگەر لە سەرەتادا زەبرى بارنەگۆڕینى (4.6 kg.m2)  بێت, ئایا زەبرى بارنەگۆڕینى كۆتایى چەندە؟
شیكار:
ω 1 = 	         = 		= π rad/s
ω 2 = 		= 		  = 6π rad/s
I1 = 4.6 kg.m2
I2 ω 2 = I1 ω 1
I2 × 6π = 4.6 × π
I2 = 		        = 0.77 kg.m2
ئەم كارە بە نزیككردنەوەى باسكەكانى بەجێدەهێنێت.


     

  ئەستێرە داڕمان				Star collapse
-	زانا گەردوونیەكان ، زۆر جار ئەو ئەستێرانە دەدۆزنەوە كە بە ئەوپەڕى خێرایى بە دەورى خۆیاندا دەخولێنەوە ، ئەمانە ئەستێرەى نیوتڕۆنین (Neutron Star) .ئەستێرەى نیوتڕۆنى لە داڕمانى ناوكى (Core) ئەستێرەیەكەوە پەیدادەبێت ، ئەم ناوكەش لەپاش تەقینەوەى ئەستێرەكە دەمینێتەوە.
-	بڕوا وایە كە هەندێ ئەستێرەى زەبەلاح هەن ( هەندێكیان بارستەكانیان دەگاتە 15 هەندى بارستەى خۆر) بەهۆى نەمانى سووتەمەنیە ناوكییەكانیان (Neuclear Fuel) هاوسەنگیان تێكدەچێت لە ئەنجامدا دەتەقنەوە . بەشێكى زۆر لە بارستەى ئەستێرەكە لە بەرگەكەیدا بە هەموو لایەكدا بڵاودەبێتەوە قەپێلكێكى درەوشاوەى فراوانبووى زۆر گەورە پەیدا دەكات ئەمەش دۆخى سوپەر نۆڤاى ئەستێرەكەیە (Supernova) ،كەچى ئەو بەشەى لە ئەستێرە تەقیوەكە دەمێنێتەوە ، ناوكەكەیەتى (Core) ، بارستەكەى (2) هەندى بارستەى خۆرەو نیو تیرەكەشى بەقەدەر نیوەتیرەى خۆرە ، ئەم ناوكە بەهۆى هێزى كێشكردنى ناوەخۆى دادەڕمێت و دەچێتەوە یەك ، دەگۆڕێت بۆ ئەستێرەیەكى نیوەتیرە زۆر بچووك وە بارستە چڕى زۆر گەورە . لە ئەنجامى كاریگەرى ئەم كێشكردنە بەهێزە ئەلیكترۆنەكان و پڕۆتۆنەكان یەك دەگرن ودەبن بە نیوتڕۆن ، لەمەوە ئەستێرەكە تەنها لە نیوتڕۆنان پێكدێت ، پێى دەگوترێ ئەستێرەى نیوتڕۆنى ، ئەمەش بە خێراییەكى زۆر گەورە بە دەورى خۆیدا دەخولێتەوە و شەپۆلى كارۆموگناتیسى لە ناوچەى شەپۆلە رادیۆییەكان دەوەشێنێت .
-	ئێستاكەش قوتابى (خوێندكارى) خۆشەویست ئەم پرسیارە تەنها بۆ زانیارییە ، ئایا دەتوانى شیكارى بكەیت ، ئەگەر توانیت ئەوا ئەنجامەكەى دەكاتە 6000 خول لە چركەیەكدا
-	پرسیارەكە : ئەگەر نیوەتیرەى ناوكى ئەستێرەكە پێش داڕمانى بەقەدەر نیوەتیرەى خۆر بێت      (7×105km ) بێت ، بارستەكەشى بەقەدەر (2) هەندى بارستەى خۆر بێت ، و (1) خول بەماوەى (10) رۆژ تەواو بكات ، ئەگەر ئەم ناوكە بۆ ئەستێرەیەكى نیوتڕۆنى داڕمێت نیوەتیرەكەى ببێتە (10km) ئایا خێرایى خولانەوەى دەبێتە چەند؟ (بارستە پارێزراوە).
پرسیار و ڕاهێنانى بەشـى حەوتەم

پ1/ ئەمانە پێناسە بكــە :
( گۆشەخێرایى - گۆشەتاودان - گۆشەتەوژم - گۆشەپاڵ ) .
پ2/ ســێ یـاســاكەى نیوتن لــەجــووڵـــــەى بــەخـــولدا بڵـــێ .
پ3/ بیسەلمێنەكە :  گۆشەپاڵ یەكسانە بە گۆڕان لە گۆشەتەوژم .
پ4/ یەكەى پیوانى هەریەك لەم بڕانە چــین :
( گۆشەتاودان - زەبرى بارنەگۆڕین - گۆشەپاڵ - گۆشەتەوژم -جوولەوزەى بەخول ) . 

پ5/ تەنێكى بچووك بارستەكەى ( 0.25 kg)ە , بەهێلەخێرایى (200m/s) لەسەر ڕێرەوێكى بازنەیى نیوەتیرەكەى ( 0.5 m )ە دەسووڕێتەوە , ئەمانە بدۆزەوە :
-a تەوژمى بەهێلى تەنەكە .                                                       ) وەڵام : 50 kg .m/s (
-b گۆشەتەوژمى تەنەكە .                                                         ) وەڵام : 25kg.m/s (

پ6/ ڕەوڕەوەیەك گۆشەخێراییەكەى لە ( 120 rev/min ) زیادى كرد بۆ ( 240 rev/min ) لەماوەى ( 20 s ) , ئایا : 
-a گۆشەتاودانى چەندە ؟ .
-b چەند خولى كردووە لەو ماوەیەدا ؟ .
                                                                             )وەڵام : 80 rev , 0.2π rad /s2 (

پ7/ ڕەوڕەوەیەك بەگۆشەخێرایى ( 400 rev/min ) دەسووڕایەوە , هێواش دەبێتەوە بە گۆشەتاودانى ( 4 rad/s2 ) , ئایـا چەند كات دەخایەنێت تادەوەستێت ؟ .
                                                                                                 ) وەڵام :10.4 s (
پ 8 / گۆشە خێرایى مۆتۆڕێكى كارەبا (1200 rev/min) ە, زەبرى (50 m.N) دەبەخشێت , ئایا تواناكەى چەندە؟
							                       (وەڵام : watt  2000π) 
 
