
كارۆموگناتیسی Electromagnatics
 
( 1 – 3 ) پـێـشـەكــى : 
موگناتیسى بەشداریەكى زۆر لە ژیانى ڕۆژانەدا دەكات . هەموو مۆتۆرە كارەباییەكان و دینەمۆیەكان بە هۆى موگناتیسەوە كار دەكەن وە دەزگایەكى ڕادیۆ و تەلەفزیۆن و میكرۆفۆن و بڵند بێژەكان (Loud speakers) و تۆماركەرى ڤیدیۆ و كۆمپیوتەرەكان و هەموو دەزگا ئەلكـترۆنیەكان ئیشى هەندێك لە بە شەكانیان دەوەستێتە سەر سیفەتەكانى موگناتیسى. لەم بەندە دا هەندێك لەو زانیاریانەى لە قۆناغى خوێندنی بنەڕەتی وەرگیراوە بەبیر قوتابیان دەهێنینەوە .

زۆر لــە كـــۆنــەوە زانــراوە كـــە مــەگنـەتیت ( یەكێكە لــە خــاوەكانى ئۆكسیدى ئاسن
 ( Fe2O3 ) ) سیفەتى كێش كردنی پارچە ئاسنـى هەیە . ئەمەش لە كۆنەوە لە ناوچەى مـەگنیسـیا لە ئاسیاى بچووكـدا ( توركیا ) دۆزراوەتەوە . باوەڕ وایە كەناوى موگناتیس لەناوى ئەم شوێنەوە،    ( مەگنیسیا ) داتاشراوە. بەر لە ( 2500 ) ساڵ پ . ز  چینیەكان سیفەتێكى ترى ئەو موگناتیسە سروشتیەیان – مەگنەتیت- دۆزیتەوە ئەویش كاتێك پارچەیەك لە مەگنەتیت بە سەربەستى لە ناوەڕاستیەوە هەڵدەواسرێت ئەوا خۆى وەردەسورێنێت تا بەئاڕاستە یەكى تایبەتى دەوەستێ .        ( هەردەم بە ئاراستەى باكوور و باشوورى جوگرافى دەوەستێ ) بۆیە لە كۆنەوە لە گەشت و كەشتیوانى دا وەك  بۆسڵەیەكى سەرەتایى بە كار هاتووە و مەگنەتیت بە ناوێكى دى ناونراوە ، ئەویش بەردى رێنما ،( Lodestone ) واتــە ڕیگا پێشاندەرە . 
تووڵێكى پۆڵا بە ئاسانى دەكرێت بە موگناتیس ئەویش بە لێكخشاندنـى بە مەگنەتیت یان بە تووڵێكى ترى موگناتیسى . ئەگەر ئەم تووڵە بۆ ماوەیەكى زۆر سیفەتە موگناتیسیەكەى بپارێزێت ئـەوا پـێى دەووتـرێت موگناتیسـى هەمـیشەیــى ( Permanent Magnet ) كە شێوەى جۆراو جۆریان هەیە وێنەی (3-1). لەكۆتایى دا موگانتیس ئەو تەنەیە كە سیفەتى ڕاكێشانى ماددە موگناتیسیەكانى بۆ نمونە وەك   پۆڵا ، ئاسن ، كۆباڵت ، نیكل  هەیە .


















( 2-3 ) دوو جـەمـسەرەكـەى مـوگناتیـس :
(1) ئەگەر تووڵێكى موگناتیسى لە ناو ووردە ئاسن نقووم بكرێت دەبینین توولەكە ئەم ووردە ئاسنانەى بەشێوەى دوو هێشووى گەورە لە دوو كۆتایەكەیدا  هەڵگرتـووە وێنەى 
( 2 - 3 ). ئەمەش ئاماژە بەوە دەكات كە زۆرترین هێزى موگانتیسى لە دوو كۆتایەكەیدا كۆدەبێتەوە . بەم دوو كۆتاییە دەووترێت  دوو جەمسەرى موگناتیس . كەواتە  لە دوو جەمسەرەكەى موگناتیسدا زۆرترین هێزى موگناتیسى كۆدەبێتەوە .









(2) كاتێك تووڵێكى موگناتیسى بە جۆرێك هەڵدەواسرێت كە بتوانیت بەسەربەستى لە ڕووتەختێكى ئاسۆییدا بسووڕێتەوە . دەبینین تەوەرەى تووڵەكە لەسەر ئاڕاستەى باكوور _ باشوور  دەوەستێت . ئەم لایەى نیشانە بۆ باكوور دەكات پـێى دەووترێت  جەمسەرى باكوور ( بـك ) ( N ) North Pole  وە بەلایەكەى تـر دەووترێت جەمسەرى باشوور ( بـش )  ( S ) South Pole .
كەواتە هەموو موگناتیسێك دوو جەمسەرى هەیە ، یەكێكیان باكوور ئەویـتریان باشـوور . 
( تێبینى لە سروشتدا موگناتیسى تاك جەمسەر نـییە ) .

(3) لە تاقیكردنەوەكانەوە سەلمێنراوە كە جەمسەرە موگناتیسیەكان بەهێزى دووركەوتنەوە یان بەهێزى ڕِاكێشان كـار لەیەكترى دەكەن ، وە ئاشكرایە كە جەمسەرە موگناتیسیە چۆنیەكەكان لەیەكترى دووردەكەونەوە و جەمسەرە جیاوازەكان یەكترى كێش دەكەن . وێنـەى ( 3 – 3 ) .
 

















(4) ئەگەر تووڵێكى موگناتیسى بكەین بە دوو پارچــە بەمەبەستى ئەوەى جەمسەرى ( بـك ) لەجەمسەرى ( بـش ) جـودا بكەینەوە  وەك لەوێنە ( 3-4) دا دیارە . دەبینین  هەریەك لەدوو نیوە تووڵە موگناتیسیە پارچە كراوەكە موگناتیسێكى تەواوە و دوو جەمسەرى هەیە ( بـك ) و ( بـش ) ، لـەمـەوە دیاردەكەوێت كە جەمسەرەكانى موگناتیسى هـەردەم هاوجووتن.
 لەتوانادا نـییە تــاكــە جەمسەرى موگناتیسى دەســت بكەوێت . وە هەروەها دەردەكەوێت كە موگناتیس لەكۆمەلێك موگناتیسـى زۆر بچووكى میكرۆسكۆبــى پێكـدێت پێیـان دەووترێ دۆمــێن(Domain)   .











( 3 – 3 ) بــوارى مــوگناتیســى :Magnetic field    
هەر موگناتیسێك بە هێزێك كار لە موگناتیسێكى دى یان پارچە ئاسنێك دەكات ، هەتا ئەگەر بەماوەیەك لێیانەوە دووربێت . لەمەوە وادیاردەكەوێت كە لە دەوروبەرى موگناتیس ناوچەیەك هەیە تیایدا هێزێكى موگناتیس كار لە و جەمسەر موگناتیسیە دەكات كاتێك لە ناوچە كە دادەنرێت.بەم ناوچەیە دەگوترێ بوارى هێزە موگناتییسیە كان . 
بوارى موگناتیسی هەر شوێنێكە كە ئەگەر جەمسەرێكى موگناتیسی تێدا دانرا ئەوا هێزێكى موگناتیسى كارى تێدەكات . ئەم بوارەش دوو سیفەتى هەیە كەلە توانادا هەیە بپێورێن یەكەمیان ئاراستەیە و ئەوى دیان توندیە .
لەڕاستیدا دەتوانرێت بوارى موگناتیسى بە هێڵە هێزى موگناتیسى بنوێنرێت. وە هێڵە هێزى موگناتیسى بریتیە لە رێرەوى جەمسەرى موگناتیسى باكوور ( بك ) كاتێك لەناوبوارێكى موگناتیسى دا دەجولێت بە هۆى ئەم هێزەى بوارەكە دەیخاتە سەرى .
 كاتێك جەمسەرێكى موگناتیسى بچووكی باكوور لەنێوان دوو لقەكەى موگناتیسێكى شێوە ناڵى ئەسپ دادەنرێت ئەوا لەجەمسەرە باكوورەكەى موگناتیسەكە دووردەكەوێتەوە بەرەو جەمسەرى باشوورەكە كێش دەكرێت .رێرەوى جەمسەرە باكوورە دانراوەكە دەبێتە هێڵە هێزێكى موگناتیسى وە ئاڕاستەى بوارەكەش لە جەمسەرى باكوورەوە بۆ جەمــســەرى باشــوور دەبێت بڕوانـــە وێـنــەى ( 3-5 ) .











بە كۆمەڵـەى هێڵە هێزەكانى موگناتیسى لە بـوارێكى دیاریكراودا دەگوترێ لێشاوى موگناتیسى ( Φ ) . وە بە ژماردەى هێلەكان دەپێورێت ، بە یەك هێڵـى بــوارى موگناتیسى دەگوترێ ماكسویل 
 ( Maxwell ) . 
 
     1 هـێـڵ هێز =  1  مـاكـسـویـل(1 Maxwell)

یەكەیەكى گەورەتر هەیە بۆ پێوانى لێشاوى موگناتیسى ئەویش وێبەرە ( Weber )

1 وێبـەر  =  8 10 مـاكـسـویـل  =   108  هـێـڵ

 توندى بوارى موگناتیسى لە شوێنێكدا بە چڕى لێشاوى موگناتیسى دیارى دەكرێت . چڕى لێشاوى موگناتیسى ( B ) : ژمارەى ئەو هێڵە هێزە موگناتیسیانە یە كە بە ئە ستونى بە یە كەى رووبەر دادەروات .                            
                                               
                                 
                                       
                                                                                                  
                                                                                                    
= B A                                                                         Φ          
                                                                                            
ئەگەر لیشاوی موگناتیسی ( Φ ) بـە ( ماكسویل )(Maxwell) بێـت وە رووبەر( A ) بـە
 (cm2 ) بێـت ، ئـەوا چـڕى لـێشـاو بـە ( ماكسویل \ سم۲ )(Maxwell/cm2) دەردەچێت وە پـێى دەگـوترێ ( گاوس )(gauss) ، وە ئەگـەر ( Φ ) بــە ( وێبەر ) (weber) بێت وە ( A ) بە ( m2 ) بێت ، ئـەوا چڕى لێشاو(B) بە ( web/m2) دەردەچێت وە پـێى دەگـوترێ ( تـێـسـلا )(tesla) .


 
                                                                           1 tesla = 104 gauss    
                                                                           1 gauss = 10-4 tesla  













	                                                 
	                                                 
	                                                 
	                                                 
       
           هێڵە هێزەكان بە ستوونی دەردەچێت                    هێڵە هێزەكان بە ستوونی بۆ ناوەوە دەچێت

چەند سیفەتێكى هێڵە هێزەموگناتیسیەكانى بوارى موگناتیسى : 
1) هەر هێڵە هێزێكى موگناتیسى چەماوەیەكى داخراوە ، لە دەرەوەى موگناتیسەكەدا لە جەمسەرى باكوورەوە بۆ جەمسەرى باشوور دەچێت وە لەناو موگناتیسەكەدا لە جەمسەرى باشوور دەچێت بۆ جەمسەرى باكوور . 
2) هێلە هێزە موگناتیسیەكان یەكترى نابڕن . 
3) چڕى لێشاوى موگناتیسى لە هەر شوێنێكدا ، توندى بوارەكە دیارى دەكات لە شوێنەكەدا ،
 ( وێنە 7-3 ) .





 





( 4 – 3 ) شـوێنكارە مـوگناتیسیەكانـى تـەزووى كارەبـا : 
تاقـى كـردنـەوەى ئـۆرسـتـد : Orsted's experiment
لە ساڵـى ( 1819 )ز دا ، زاناى دانیماركى ( هانس كریستیان ئۆرستد ) بۆی ڕوون بـۆوە كە پەیوەندى لە نێوان تەزووى كارەبـا و موگناتیسى هەیە . ئەگەر تەلێكى گەیەنەرى ڕێك لە سەرەوەى دەرزیەكى موگناتیسى ( بۆسڵە ) بە تەریبى بۆ دەرزیەكە رابگرێت دەبینین كاتێك تەزوو بە تەلەكەدا دەروات دەرزیەكە دەسورێتەوە جەمسەرە باكوورەكەى بە پێى ئاراستەى تەوزەكە یان بەرەو رۆرژهەلات یان بەرەو رۆژئاوا لادەدات ، جولانەوەى دەرزیەكە بەڵگەیە كە بوارێكى موگناتیسى بە دەورى تەلە گەیەنەرەكە پەیدا دەبێت كاتێك تەزوو بە تەلەكەدا دەڕوات كـەواتـە (( هەر كاتێك تەزووێكى كارەبایى بە تەلێك دابڕوات ، ئەوا بوارێكى موگناتیسى لە دەورى تەلەكەدا دروست دەبێت)). وێنـەى ( 8 – 3 ) .
 









هانز كریستیان ئورستد Hans Christian Orsted:-
لە (14)ی ئاب، لە ساڵی(1777 ) لە لە شاری لانجلاند لە دانیمارك لە دایك بووە،باوكی دەرمانساز بووە ، هەر لە زووەوە ئۆرستید
 هێشتا منداڵبووە،باوكی لەگەڵ برایەكی بچووكتری لە ژێر چاودێری برادەرێكی ئەڵمانی دایناوون ، چونكە خۆی و خێزانەكەی
 لەبەر كاركردن ئەو كاتەیان نەبووە ئەو دوو منداڵەبە شێوەیەكی گونجاو  پەروەردە بكەن ، لە ئەڵمانیادا فێری زمانی ئەڵمانی و
 فەرەنسی و لاتینی بوون ، وە هەروەها فێری بنەماكانی بیركاری بوون .كاتێك تەمەنی ئۆرستید گەیشتە (11)ساڵ، لە دەرمانخانەكەی
 باوكی دەستی بە ئیشكردن كرد، لەوێدا زۆر زانیاری دەربارەی كیمیا وەرگرت ، ئەم دوو برایە بێ ئەوەی لە هیچ قوتابخانەیەك
 دەوام بكەن ، توانیان لەساڵی (1794)دا لە تاقیكردنەوەی قبووڵكردن بۆ زانكۆی كۆبنهاگن بە پلەی شەرەف دەربچن ، 
لەم زانكۆیەدا ئۆرستید ، فەلسفە و دەرمانسازی و فەلەك و كیمیا و بیركاری خوێند ،لەساڵی 1797دا بەڵگەنامەی پسپۆری 
لە دەرمانسازی وەرگرت ، پاشان بەڵگەنامەی دكتۆرای لە گرنگی فەلسفەی كانت (kant) وەرگرت ، ئۆرستید بژێوی خۆی بە گوتنەوەی وانە (محاچرە)گشتیەكان دەربارەی زانستە فەلسەفیەكان دابین دەكرد ، توانی سەرنجی خەڵك رابكێشێت ، ئینجا وەك فەرمانبەرێك بۆ گوتنەوەی وانە گشتیەكان لە زانكۆی كۆبهاگن دامەزرا .......
كاتێك ئۆرستید خۆی بۆ وانەی ئیوارەی (21)ی نیسانی ساڵی 1820 ئامادەكرد، بەرێككەوت (صدفە) بینی كە دەرزی بۆسڵە لە ئاڕستەكەی بەرەو باكوور لادەدات ، كاتێك تەزوو بەو تەلە دادەڕوات كە بۆسڵەكەی لە نزیكیەوە دانرابوو ، بە تێبینیكردنی ئەم دیاردەیە راستەوخۆ ئاشكرابوو كە پەیوەندی لە نێوان تەزووی كارەباو موگناتیس هەیە ، دیاركەوت كە تەزووی كارەبا بواری موگناتیس پەیدا دەكات .لە ساڵی (1824)دا، كۆمەڵەیەكی دامەزراند ،ئامانجی ئەم كۆمۆڵەیە ئەوە بوو كە زانیاریە زانستیەكان لە نێوان گشت خەڵكدا بلاوبكاتەوە .لە بواری كیمیادا ، ئۆرستید بەیەكەم كەس دادەنرێت كە ئەلەمنیۆمی بەرهەم هێناوە ، ئەمەش لە ساڵی 1825دابوو .لە (9)ی مارسی ساڵی 1851 ئۆرستید كۆچی دوای كرد ، لە پرسەكەیدا زۆر لە كەسە بەناوبانگەكان و سەركردەكانی میللەتی دانیماڕك ئامادەبوون لەساڵی (1932)دا بڕیاردرا كە ناوی ئۆرستید بۆ یەكەی پێوانی توندی بواری موگناتیس دابنرێت.
(a) بـوارى مـوگناتیسـى لە دەوری تەلێكى رێكـى تەزوو هـەڵـگـر :
كاتێك تەزووى كارەبا بە تەلێكى ریكدا دەروات ئەوا لە دەورى تەلەكە دا بوارێكى موگناتیسى پەیدا دەبێت هێڵەكانى بە شێوەى بازنەى هاوچەق دەبن دەورى تەلەكە دەدەن ڕوتەختى بازنەكانیش ستوون دەبن لە سەر تەلەكە . ئەم  ڕاستیەش بە هۆى ئەنجامدانى تاقى كردنەوەى وێنەى ( 9 - 3 ) دەسەلمێنرێت . 























هـەروەك لـە وێنـەى ( 10 – 3 ) پـیشـانـدراوە ئـاڕاسـتـەى هێڵـە هێزەكانى بوارى موگناتیسى لە دەورى تەلێكى تەزوو هەڵگر بەهۆى یاساى دەستى ڕاست دیارى دەكرێت (( تەلەكە بە دەستى ڕاست بگرە ، بەجۆرێك پەنجەى گەورە بە ئاڕاستەى تەزووەكە بێت ، ئەو كاتە چوار پەنجەكەى تر كە دەورى تەلەكە دەدەن ئاڕاستەى هێلەكانى بوارى موگناتیسى دیارى دەكەن  ))  . 









چڕى لێشاوى موگانتیسى لە خالێكدا (a ) كە ( d ) دووربێت لە تەلێكى ڕێكى درێژى تەزوو هەڵگر بەندە :
1.	بە بـڕى تەزوو بە ڕاستەوانە(I) . 
2.	بە دوورى خاڵەكە لە تەلەكە بە پێچەوانە(d) .





B         =  چـڕى لێشـاو بـە   ڤـیبـەر \م2   ( تـێـســلا ) (web/m2 ) یان (tesla).
          I  =  تــەزوو بـە (  ئـەمـپـێر ) (A).
         d  =  دوورى سـتوونـى خـاڵـەكـە لـە گەیەنـەرەكـە بـە ( مـەتـر )(m) . 
                                                                                   ) = (2×10-7  گەیەنەری رێكB 

                                         بۆ وایەرێكى رێك
(b) بـوارى مـوگناتیسـى ئەڵقەیەكـى بازنەیـى تەزوو هـەڵـگـر : 
Magnetic field of circular loop    
كاتێك تەزووى كارەبا بە بازنەیەكى گـەیـەنـەر دادەڕوات ئەوا ئەم بازنەیە وەك پەپكەیەكى موگناتیسى رەفتار دەكات ڕووێكى دەبێت بە جەمسەرى باكوور ئەوى تر دەبێتە باشوور . لە وێنەى ( 11 - 3 ) ئاڕاستەى لێشاوى موگناتیسى لە چەقى ئەڵقەكەدا بە هۆى یاساى دەستى ڕاستى كۆیل دیارى دەكرێت. 
ئەلقەیەك بەدەستى ڕاست بگرە بە جۆرێك چوار پەنجەكە بەدەورى ئەڵقـەكـە بە هەمان ئاراستە ى تەزوو لوول بدەیت ، ئەوا پەنجەى گەورە ئاڕاستەى لێشاوەكە پێشان دەدات .
 چڕى لێشاوى موگناتیسى لە چەقى بازنەگـەیـەنـەرە تەزوو هەڵگرەكە بەم هاوكێشە دەردەهێنرێت : 



بۆ یەك پێچ
            r =  نیـوەتـیرەى بـازنـەكــە بـە ( مـەتـر )(m) .
          I =  تــەزوو بـە (  ئـەمـپـێر )(A) .
B          =  چـڕى لێشـاو بـە   ڤـیبـەر \م2   ( تـێـســلا ) (w/m2).













(c) بـوارى مـوگناتیسـى لـە ناوەوەى كۆیلێكـى درێـژى تەزوو هـەڵـگـر :
كاتێك تەزووى كارەبا بە كۆیلێكى لوولەیى تێپەڕ دەبێت ، ئەو كاتە كۆیلەكە وەك توولێكى موگناتیسى لێدێت لایەكى دەبێتە جەمسەرى باكوور لایەكەى تر دەبێتە جەمسەری باشوور. وە ئاڕاستەى لێشاوى موگناتیسى لە ناوەوەى كۆیلەكەدا  بە هۆى یاساى دەستى ڕاستى كۆیل دەدۆزرێتەوە .
 وێنەى ( 12 - 3 ) .






















بەڵام بـڕى چڕى لێشاو لە ناوەوەى كۆیلێكى درێژى تەزوو هەڵگر بەم هاوكێشە دەدۆزرێتەوە:



                          بۆ كۆیلێكى لوولەیى درێژ (solenoid)
     B  =  چـڕى لێشـاو  بـە  ( تـێـســلا ) (tesla).
      I  =  تــەزوو  بـە (  ئـەمـپـێر )(A) .
     N  =  ژمـارەى پێچـەكانـى كـۆیلـەكــە .
     L  =  درێـژى كـۆیلـەكــە  بـە ( مـەتـر ) (m). 



                                                                                                              

كەواتە 	چڕى لێشاوى موگناتیسى لە ناوەوەى كۆیلێكدا دەوەستێتە سەر  :
1-	بڕى تەزوو .
2-	ژمارى پێچەكان لە یەك مەتردا (واتە لە یەكەی درێژیدا). 
___________________________________________________
نمـوونـە (1):
چڕى لێشاوى موگناتیسى لە خاڵێكدا كە (cm20 ) دوورە لە تەلێكى ڕێكى درێژ چەندە ؟ كاتێك تەزووى تەلەكە (20A ) بێت .
شـیـكـار :
I = 20 A                                                                                             
d = 20cm = 0.2m                                                                               


 

نمـوونـە(2) :
چڕى لێشاوى موگناتیس لە ناوەوەى كـۆیلێكـدا چەندە ؟ ئەگەر  ژمارەى پێچەكـانـى 
( 200 پێچ-turn ) و درێژیەكەى ( 40cm ) بێت ، ئەو تەزووەى پێیدا دەڕوات ( 4A ) بێت. 

شـیـكـار :
                   ، L= 40 cm = 0.4 m                      I = 4A ،پێچ N = 200  




	

                  = 2.48 ×10-4 tesla.                                         
_________________________________________________
( 5 – 3 ) مـوگنـاتیسـى كارەبایـى :Electromagnet 
كاتێك لە بۆشایى كۆیلێكدا لە جیاتى هەوا تووڵێكى ئاسنى گونجاو دادەنرێت ئەوا موگناتیسێكى بەهێز دەست دەكەوێت ، چونكە كاتێك تەزوو بە كۆیلەكەدا دەڕوات بوارێكى موگانتیسى لە كۆیلەكە پەیـدا دەكـات ئەم بوارە موگناتیسیەش وادەكات تووڵە ئاسنەكە بە كارتێكردن ببێت بە موگناتیس لە ئەنجـامى ڕیزبوونى دۆمێنەكانى توولە ئاسنەكە بە ئاراستەى بوارە دەرەكیەكە . بۆیە چڕى لێشاوى موگناتیسى لەناو ناوەخنە ئاسنیەكەدا زۆر زیاد دەكات لە ئەنجامدا دوو جەمسەرى موگناتیسی بەهێز لە دوو كۆتاییەكەدا پەیدادەبێت ، كەواتە ئەو كۆیلەى ناوەخنى ئاسنى گونجاوى هەیە پـێى دەگوترێت موگناتیسى كارەبایى . 

هێزى موگناتیسى كارەباى دەوەستێتە سەر :
1.	بڕى تەزوو .
2.	ژمارەى پێچەكانى كۆیلەكە .
3.	جۆرى مادەى ئاسنى ناوەخنەكەى .  وێنەى ( 3-13 )  .




3-6 ) (شـوێنكارە مـیكانیكیەكانـى تەزووى كارەبـا :

a- ئەو هێزەى كار لە بارگەیەكى كارەبایى جوڵاو دەكات لە ناو بوارێكى موگناتیسیدا (هێزی لۆرنز): 
ئەگەر بارگەیەكى كارەبایى مووجەب بڕەكەى ( q ) كۆڵـوم بێت ، بـە خــێرایــى (m/s  υ ) لە ناو بوارێكى موگناتیسى بجوڵێت ، كە چڕى لێشاوەكەى ( B) تێسـلا بێت وە گۆشەى نێوان ئاڕاستەى خێراییەكە و ئاڕاستەى لێشاوەكە ( θ ) بێت . ئەو كاتە هێزى ( F ) كار لە بارگەكە دەكات ئەم هێزە لەسەر هەریەك لە ئاڕاستەى ( υ ، B ) ستوون دەبێت . بەم هێزەش دەگوترێت هێزى لـۆرنز . ئاڕاستەكەشى بە هۆى یاساى دەستى ڕاست دەدۆزرێتەوە بڕوانە وێنەى ( 14 - 3 ) .

 بڕى هێزى لۆرنز دەوەستێتە سەر  :
1-	بڕى چڕى لێشاوی موگناتیسی .
2-	بڕى بارگەی كارەبا .
3-	خێرایى بارگەكە .
4-	ساینی (تەژێى) گۆشەى نێوان ئاڕاستەى چــڕى لێشـاو و ئاڕاستەى خێرایى .                       













                                                        θF =Bqυ sin  
ئەگـەر ئاڕاستەى خێرایى(υ) ســتوون بێت لەسـەر ئـاڕاستـەى چڕی لیشاو ( B ) ، ئــەوا :

= 90°  θ           ، sin 90°=1

ئــەو كـاتـە :              

   F  =  هــێـز بـە ( نیـوتن )(N) .
B    =  چـڕى لێشـاو  بـە  ( تـێـســلا )(tesla) .
   q  =  بـارگــە بـە ( كـۆلـۆم )(c) .
  υ   =  خـــێرایــى بـە ( م \ چـركــە )(m/s) .






ئـەگـەر ئاڕاستەى خـێرایـى بارگەكـە تەریب بێت بـە ئـاڕاستـەى ( B ) ، ئــەوا :
       
                            θ = 0° ، sin0° = 0                   

                                                                      F = Bqυ sin 0°
F = Bqυ ×0                                                             
              



 واتـە هیچ هێزێك كـار لە بارگەكـە ناكات كاتێك بە هـەمـان ئاڕاستەى ( B ) دەجـووڵێت .














































كاتێك تەنۆلكـە بارگاویەكان لەناو بوارێكـى مـوگناتیسـى نارێكـدا دەجـووڵێن ، ئـەوا جـووڵەكـەیان ئاڵـۆز دەبێت . بۆ نمـونـە ، لەناو بوارێكـى موگناتیسى دا لە دوو كۆتاییەكەى بەهێز و لە ناوەڕاستیدا لاواز بێت . وەك لەوێنـەى ( 3-16b ) نیشاندراوە ، ئەوا تەنۆلكە بارگاویەكان هاتن و چوون لەنێوان دوو شوێن دەكـەن . ئـەو تەنۆلكە بارگاویەى لە لایەكـەوە دەست بەجـووڵە دەكات ، پێچـاوپێچ بـەدەورى بـوارەكەدا دەڕوات بۆ لایەكەى دى ، لەوێـدا ئاراستەى جـووڵەكـەى پێچـەوانە دەبێتـەوە پێچـاوپێچ دەگەڕێتـەوە . بـەم رێكـخستنــە دەگـوتـرێ بــوتـڵـى مـوگناتیسـى ( Magnetic bottle ) ، چـونكـە تەنۆلكـە بارگاویەكان لەنـاویـدا هـەڵـدەگـیرێن . بــوتـڵـى مـوگناتیسـى بەكاردێت بۆ گەمارۆدانـى مـاددەى پـلازمـا لەشـوێنێكـدا .
( مـاددەى پـلازمـا گـازە لە ئەلكـترۆنـى سـەربـەسـت و ئایۆنـەكـان پێكهـاتـووە ) . ئـەم مـاددە پـلازمـایـە كە لەناو بــوتـڵـى مـوگناتیسـیدا هەڵدەگـیرێت رۆلێكـى گرنگـى هـەیـە بـۆ دەست بەسەرگرتنـى كارلێكـى پێكەوەلكانی ناووكی ( Nuclear Fusion ) .

















نمـوونـە (3):
پرۆتۆنێك بە ئاراستەى ستوون لەسەر لێشاوێكى موگناتیسى كە چڕییەكەى (tesla0.1 )یە بە خێرایى (m/s 104×5) دەجـوولێت ئەگـەر بارسـتەى پرۆتــۆن (kg27-10× 1.6) بێت ، ئـایــا :
1) ئەو هێزە چەندە كە كار لە پرۆتۆنەكە دەكات ؟  
2) نیوەتیرەى رێڕەوە بازنەییەكەى چەندە ؟  
( بـارگــەى پرۆتــۆن  =  C 19-10× 1.6  )

شـیـكـار :
      = Bqυ  لورنز 1)   F
               = 0.1×1.6×10-19×5×104
               ئەو هێزەی كار لە پرۆتۆنەكە دەكات               = 8×10-16 N    
         
2)          
   













b- ئەو هێزەى كاردەكاتە سـەر تەلێكـى گـەیـەنـەرى تـەزوو هـەڵـگـر لـەنـاو بـوارێـكـى موگناتیسى رێكـدا : 
ئەگەر تەلێكى گەیەنەرى ڕێك درێژیەكەى ( L ) بێت تەزووى ( I ) پێدا بڕوات بەستوونى لەسەر هێلەكانى لێشاوى موگناتیسى چڕییەكەى ( B ) بێت دانرابێت لەم بارەدا هێزى موگناتیسى ( F ) كار لە تەلەكە دەكات ئەم هێزە ستوون دەبێت لەسەر ئاڕاستەى هەریەك لە تەزووەكە و چڕى لێشاوەكە وێنـەى (3-17)، (بزانە كـە ئاڕاستەى هێزەكە بەهۆى یاساى دەستى ڕاست دەدۆزرێتـەوە) .

 بڕى هێزەكەش لەسەر ئەم هۆكارانە بەندە :
1-	درێژى تەلەكە .
2-	بڕى تەزووەكە .  
3-	چڕى لێشاوە موگناتیسیەكە . 

                                                                                       
 
بڕى  هێزەكە بە ( نیوتن )(N) كاتێك چڕى لێشاو بە ( تێسلا )(tesla) وە تەزوو بە 
( ئەمپێر )(A) وە درێژى بە ( مەتر )(m) دەبێت .










 
هۆى پەیدابـوونى ئەو هێزەى كار لە تەلەكە دەكات ئەوەیە : كاتێك تەزوو بە تەلەكەدا دەڕوات بوارە موگناتیسەكەى ئەم تەزووە پەیداى دەكات بوارە موگناتیسە دەرەكیەكە دەشێوێنێت ، لەتەنیشتێكى تەلەكەدا دوو بوارەكە بەهەمان ئاڕاستە دەبن ناوچەیەكى بەهێزبوون پەیدادەبێت ، وە لە تەنیشتەكەى تردا دوو بوارەكە دژ ئاڕاستە دەبن ناوچەیەكى لاوازبـوون پەیدادەبێت ، لـە ئەنجامدا هێزێك كار لە تەلەكە دەكات لە ناوچەى بەهێزبوونەوە بەرەو ناوچەى لاوازبوون . 

نمـوونـە(4) :
گەیەنەرێكى ڕێك درێژییەكەى ( 20cm )ە تـەزووى ( 5A )ى هـەڵگرتـووە بە ئەستوونى لەسەر هێڵەكانى لێشاوێكى موگناتیسى چڕییەكەى ( 0.4 tesla)یە دانراوە ، بڕى ئەو هێزە موگناتیسیەى كار لەم تەلەكە دەكات چەندە ؟ .

شـیـكـار :

× × × × × × × × ×       
× × × × × × × × ×       
× × × × × × × × ×       
× × × × × × × × ×       
× × × × × × × × ×       
    
                
c- هـێـزى نێـوان دوو تـەلـى هـاورێكـى تــەزوو هـەڵـگـر  :
لە وێنەى ( 3-18 )دا . دوو تەلـى گەیەنەرى هاوڕێكى درێژە، دوورى نێوانیان ( d )ە . بە یەكێكیان تەزووى ( I1) وە ئەوى دیان تەزووى ( I2 ) تێپەڕدەبێت ئەوكاتە هێزێكى موگناتیسى كێشكردن یان لێك دووركەوتنەوە لە نێوانیاندا پەیدادەبێت بڕى ئەم هێزەش ئەم هاوكێشە دیارى دەكات :


 

 كاتێك :  L  =  درێژى بـەرامـبـەر یەكـى  دوو تەلەكەیــە . 
ئەگەر دوو تەزووەكە ( I1 ، I2 ) بەهەمان ئاڕاستە بن ، ئەوا دوو تەلەكـە یەكترى كێش دەكەن ، وە ئەگەر دوو تەزووەكە لە ئاڕاستەدا پێچەوانە بن ، ئەوا دوو تەلەكە یەكترى پاڵـدەدەن (لەیەكتری دوور دەكەونەوە )(لەیەكترى دەڕەونەوە).












 
نمـوونـە(5) :
دوو تەلى تەریبى تەزوو هەڵگر ، ( 0.8m ) لە یەكـترى دوورن . تـەزووى تەلـى یـەكــەم 
(5A ) ە ، وە تەزووى تەلـى دووەم ( 10A) ، وە بەهەمان ئاڕاستەن بڕى ئەو هێزەى بۆ هەر مەترێك كە دوو تەلەكە دەیخەنە سەر یەكترى چەندە ؟ .
شـیـكـار :            
I1=5A ، I2=10A ، d=0.8m ، L=1m  

                                                                                                                                   
                                                                                                                             


 
    













لـەراستیدا ئەم دوو جووڵە ئەلكـترۆنیە جووڵەى بادان (سپین) و جووڵەى خولگەیى ، بەیەكەوە بەشدارى دەكەن لە هۆى دیاركەوتنى سیفەتى موگناتیسى لە گەردیلەكانى ماددەدا ، وە ئەو سیفەتە موگناتیسیە جیا جیانەى لە مـاددە جیاوازەكان دیاردەكەوێت لە ئەنجامى ئەو دوو جۆرە جووڵەى ئەلكـترۆنیەیە لە گەردیلەكانیدا . وێنەى ( 3-19 ) .










جـووتەكـى ئەلكـترۆنى :
دوو ئەلكـترۆنن لە هەمان خولگەدا بەهەمان خێرایـى و بەئاراستەى پێچەوانە بەدەورى ناووك و بەدەورى خۆیاندا دەسوورێنەوە . بەجۆرێك یەكێكیان سیفەتى موگناتیسى ئەویدیان لەناو دەبات . وێنـەى ( 3-20 ) .


	





(3-7) مـاددە مـوگناتیسیـەكان : 
مـاددەكان لە سروشتدا بە پـێى كاریگەرى موگناتیسى لەسەریان بۆ سێ جـۆر پۆلـێن دەكـرێن :
1- ماددە دایـا موگناتیسیەكان .
2- ماددە پارا موگناتیسیەكان .
3- ماددە فـیرۆموگناتیسیەكان .
(1) مـاددە دایـا موگناتیسیەكان :
 وەك بزمۆپ و زێر و ئەنتیمۆن و توتیا و قورقوشم و زیو و مس و ئاو و جیوە و هایدرۆجین و ئەڵماس ...... هتد .
a) ئەم ماددانە بە هێزێكى لاواز لە موگناتیسى بەهێز دووردەكەونەوە(دەڕەونەوە) .
b) ئەگەر تووڵێك لەو ماددانە لەناو بوارێكى موگناتیسى بەهێز ئاسۆییانە هەڵواسرێت ، ئەوا تووڵەكە بە ئەستوونى لەسەر هێڵەكانى بوارەكە دەوەستێ . 
c) چڕى لێشاو لە ناوەوەى ئەم ماددانە كەمێك كەمـتر دەبێت لە چـڕى لێشاوى دەرەكى كاریگەر .
d) گۆڕانى پلەى گەرمى كارناكاتە سەر سیفەتى دایا موگناتیسى .
هۆى سیفەتى دایا موگناتیسى ئەوەیە ، كە خولگەكانى گەردیلەكانى ئەم ماددانە لە ژمارەیەك جووتەكى ئەلیكترۆنى پێكهاتووە. كاتێك بوارێكى دەرەكى بەهێز ئاڕاستەى ئەم ماددانە دەكرێت جووتەكە ئەلكترۆنییەكان بوارێكى موگناتیسى پەیدادەكەن دژى بوارە دەرەكیەكە ، لە ئەنجامدا هێزێكى دووركەوتنەوەى لاواز پەیدا دەبێت .
(2) مـاددە پارا موگناتیسیەكان :
 وەك پلاتین – یۆرانیۆم – تەنگستن تیتانیۆم – شووشەو – ئۆكسجینى شل .....  
a) ئەم ماددانە بەهێزێكى لاواز بەرەو موگناتیسى بەهێز كێش دەكرێن . 
b) ئەگەر تووڵێك لەم ماددانە لەناو بوارێكى موگناتیسى ئاسۆییانە هەڵواسرێت ، ئەوا تووڵەكە بە تەریبى بۆ هێڵەكانى بوارەكە دەوەستێت . 
c) چـڕى لێشاوى موگناتیسى لە ناوەوەى ئەم ماددانە كەمێك زیاتر دەبێت لە چـڕى لێشاوى دەرەكى كاریگەر .
d) بە بەرزبوونەوەى پلەى گەرمى سیفەتى پاراموگناتیسى لاواز دەبێت .
هۆى سیفەتى پارا موگناتیسى ئەوەیە كە گەردیلەكان ئەم ماددە ئەلكـترۆنی تاكیان هەیە بۆیە هەر گەردیلەیەك لە بارى ئاسایى دا موگناتیسێكى بچووكە  ( دایپۆڵ ) ،  كاتێك بوارێكى دەرەكى بەهێز ئاڕاستەى ئەم ماددانە دەكرێت ، ئەوا دایپۆلەكان هەوڵدەدەن بە ئاراستەى بوارە دەرەكیەكە ڕیز بن و لەئەنجامـدا سیفەتێكى موگناتیسى كێش كردنى لاواز بەرەو بوارە دەرەكیەكە لە ماددەكەدا دیار دەكەوێت .

(3) مـاددە فـیرۆموگناتیسیەكان :  
وەك ئاسن و پۆڵا و نیكل و كۆباڵت وە ئەو دارشتانەى لەم ماددانە دروست دەكرێن .
a) ئەم ماددانە بەهێزێكى زۆر بەرەو موگناتیس كێش دەكرێن .
b) ئەگەر تووڵێك لەو ماددانە لەناو بوارێكى موگناتیسى ئاسۆییانە هەڵبواسرێت ئەوا تووڵەكە خێرا بە تەریبـى لەسەر هێلەكانى لێشاو دەوەستێت . 
c) چـڕى لێشاوى موگناتیسى لە ناوەوەى ئەم ماددانە زۆر زیاتر دەبێت لە چـڕى لێشاوى دەرەكى كاریگەر . 
d) بە بەرزبوونەوەى پلەى گەرمى سیفەتى فیرۆموگناتیسى لاواز دەبێت و دەگۆڕێت بۆ سیفەتى پارا موگناتیسى .




پێناسەى پلەى گەرمى كورى مــاددەیەكى فیرَۆموگناتیسى : ئەو پلە گەرمییەیە كە تیایدا ئەو ماددەیە سیفەتى فیڕۆموگناتیسى وون دەكات و سیفەتى پاراموگناتیسى پەیدادەكات . بۆ نموونە پلەى گەرمى كورى ئاسن) c ˚770) ە .
هۆى فیرۆموگناتیسى ئەوەیە كە گەردیلەكانى ئەم ماددانە چەند ئەلكترۆنێكى تاكیان لە خولگـەكانى ناوەوە تێدایە . بۆیە هەر گەردیلەیەك دەبێتە موگناتیسێكى بچووكى بەهێز
 ( دایپۆڵ ) ئەم دایپۆڵانە لە ناوچەى جیا جیادا بەهەمان ئاڕاستە ڕیز دەبن و دۆمێنەكان پێكدەهێنن . ئەم دۆمێنانە لەبارى ئاسایى دا هەرەمەكى دامەزراون ، بەڵام كاتێك بوارێكى موگناتیسى دەرەكى ئاڕاستەى ئەم ماددانە دەكرێت ، ئەوا دۆمێنەكان بەئاڕاستەى بوارەكە ڕیز دەبن وە هەندێكیان لەسەر حیسابى ئەوانى تر گەورە دەبن لەئەنجامدا سیفەتێكى موگناتیسى كێش كردنى بەهێز لەو ماددانە دیارى دەكەوێت .
 دۆمێن ناوچەیەكى بچووكى میكرۆسكۆبیە تیایدا ژمارەیەك لە گەردیلە موگناتیسییەكان 
( دایپۆلەكان ) بەهەمان ئاڕاستە ڕیز دەبن ، وەك موگناتیسێكى بچووك ڕەفتار دەكات . 
( هەر دۆمێنێك نزیكى  106 گەریلـەى موگناتیسى تێدایە بەهەمان ئاراستە دامەزراون ، لە پارچە ئاسنێكى ئاسایدا دۆمێنەكان بە ئاراستەى هەرەمەكین ) . بروانـە وێنـەى ( 3-21 ) . 













[ پـرسـیار و ڕاهـێنـان ]
پ1 / دەستەواژەی ڕاست هەڵبژێرە بۆ هەر یەكێك لەمانەی خوارەوە:-
a)	رێڕەوی بارگەیەكی كارەبا كە دەچێتە ناو بواریكی موگناتیسی بە ئاڕاستەی ستوون لەسەر هێلەكانی بە جۆرێك لەمانەی خوارەوە دەبێت .
      1- هێلی ڕاست     2- بازنەیی      3- پێچاوپێچ         4- هێلكەیی  
b) (1) تیسلا (Tesla) یەكسانە 
      1- (گاوس)                        102gauss 2- 1maxwell/cm2
      3-                             1webwer/m24- 1weber.m2
c) چڕی لیشاوی موگناتیسی لەناو تووڵێكی ئاسندا لەچاو چڕی لیشاوی كارتێكەر 
     1- یەكسانن         2- زۆرترە          3- كەمترە         4- هچ كامیان نین
d) هێزی موگناتیسی نێوان دوو تەلی گەیەنەری تەریبی بە هەمان ئاڕاستەی تەزوو هەڵگر
     1- هێزی دووركەوتنەوەیە             2- هێزی كێشكردنە 
     3- سفرە                                 4- هەموو ئەم بارانەی پێشترە   
e) چڕی لیشاوی موگناتیسی لە بۆشاییدا لە خاڵێك كە (10cm) دوور بێت لە تەلێكەوە (40A) تەزووی پێدا بڕوات دەكاتە :- 
        1- (0.8) gauss      2- (1) gauss       3- (0.5)gauss       4- (2)gauss
پ2 / سیفەتەكانى موگناتیس چین ؟ .
پ3 / پێناسەى بواری موگناتیس بكە . سیفەتەكانى هێڵە هێزە مـوگناتیسیەكان چین  ؟ .
پ4 / باسى تاقى كردنەوەى ئۆرستد بكە .  
پ5 / چڕى لێشاوى موگناتیس لە خاڵێكدا دوور لە تەلێكى ڕێكى تەزوو هەڵگر لەسەر چى بەندە ؟ 
پ6 / هێزى موگناتیسى كارەبایى لەسەر چى بەندە ؟ 
پ7 / چ جۆرە هێزێك لەنێوان دوو تەلـى تەریبى تەزوو هەڵگر پەیدادەبێت كاتێك     
a)	تەزوو لە هەردوو تەلەكە بەیەك ئاڕاستە بن .     
b)	تەزوو لە هەردوو تەلەكە بە ئاڕاستەى پێچەوانە بن .
پ8 / جـووتەكـى ئەلكـترۆنى پێناسە بكە . 
پ9 / بــەراوورد بكـە لەنێوان مــــاددە دایــامــوگناتیسیەكان و مـــاددە پــارامــوگناتیسیەكان .
پ10 / ئەم دوو جووڵەى ئەلكـترۆنى چــین  كە بەرپرسـن لـەپەیدابـوونـى سیفـەتـى مـوگناتیسى لـە مـاددەكانـدا ؟ 
پ11 / هێزى لــۆرنز لەسەر چـى بەنـدە ؟  
پ12 / بەرزبوونەوەى پلەى گەرمى چ كارێك دەكاتە سەر سیفەتى :
a)	دایاموگناتیسى .
b)	پاڕا موگنالتیسى  .      
c)	فیڕۆ موگناتیسى . 

پ13 / a) یەك هێڵ لە هێڵەكانى بوارى موگناتیسى چى پێدەلێن ؟ .  
          b) پەیوەندى نێوان ماكسویل و ویبەر بنووسە . 
پ14 / بارگەیەكى كارەبایى بە چ ڕێڕەوێك دادەڕوات :
a)	ئەگەر لەسەرەتادا بەستوونى لەسەر ئاڕاستەى لێشاوێكى موگناتیسى ڕێك بجولێت . 
b)	ئەگەر لەسەرەتادا بەتەریبى بۆ ئاڕاستەى لێشاوەكى موگناتیسى ڕێك بجولێت.  

پ15 / دوو وایەرى ڕێكى تەریب هەریەكەیان ( 90cm ) درێژە و ( 1mm ) لە یەكترى دوورن وە تەزووى (A5 ) ، بەئاڕاستەى پێچەوانە بەهەریەكیان دادەڕوات . بڕى هێزى نێوانیان چەندە ؟ جۆرى چـۆنە ؟ . 
                                                          ) وەڵام :N 3-10 ×4.5   ، دووركەوتنەوە  (      
پ16 / تەزووى ( 25A ) بەتەلێكى ڕێك درێژییەكەى ( 30cm ) دادەروات تەلەكەش بە ئەستوونى لەناو لێشاوێكى موگناتیسى چڕییەكەى ( tesla 4-10 × 8 )یە دانراوە . بڕى ئەو هێزەى كار لەم تەلە دەكات چەندە ؟ . 
                                                                      ) وەڵام :N 3- 10×6 (  
پ17 / تەزووى (A 25 ) بە وایەرەكى ڕێكى درێژدا دەڕوات ، ئایا چڕى لێشاو لەخاڵێكدا كـە ( 3cm ) لە تەلەكە دوورە چەندە ؟ .
                                                                  ( وەڵام :tesla 4- 10×1.6  )
پ18 / كۆیلێك ( 1250 ) پێچە ، درێژى تەوەرەكەى ( 1m )ە ، تەزووى ( 2A )ى  پێدا تێپەڕدەبێت ، ئایا چڕى لێشاو لە ناوەڕاستى تەوەرەكەیدا چەندە ؟ . 
                                                                   ) وەڵام : tesla3- 10×3.1 ( 


