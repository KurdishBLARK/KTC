
بـەشــى یـەكـەم
سـروشـتـى مــاددە

(1-1)پێكهاتنـى گـەردى مـاددە (Molecular Structur of Matter):
دەتوانین هـەر تەنێك بەدوو پارچە بكەین ئینجـا بۆ چوار دوایـى بۆ هـەشت ئەگەر بەم شێوەیە لەسەر پارچەكردن بەردەوام بین ، ئەوا بیرمان بۆ ئەوە دەچێت كەمـاددە لەبەشـى زۆر بچووك پێكهاتووە ، وە ئەگەر هـەر بەشێك لەو بەشە بچووكانە سیفەتـى مــاددەكـەى تێدابێت پـێى دەووترێت گـەرد . كەواتە : گـەرد بچووكـترین بەشـى مـاددەیە كەسیفـەتـە سـروشتیەكانـى مـاددەكـە هـەڵدەگـرێت .  بۆ نمـوونـە : گەردەكانـى ئۆكسیدى ئاسن بەرەو موگناتیس كێش دەكرێن و گەردەكانـى ئاو بـێ ڕەنـگن . لەبەرئەوەى گەرد زۆر بچووكە بەچاو نابینرێت بۆیە لەتێبینـى كردنـى ڕەوشتـى كۆمەڵەیەكـى گەورە لەگەردەكان دەتوانین بیردۆزێك رەچـاو بكەین بۆ لێكدانەوەى ڕەوشتـى گەردێكى بەتەنیا و چۆنیەتـى رێك بوونیان لەگەلأ یەكـترى لەناو مـاددەدا .
گەردەكانـى مـاددەیەكـى پوخـت لەشێوە و قـەبارە یەكسانن بەڵام جـیاوازن لەگەلأ گەردەكانـى مــاددەیەكــى تـر . بۆ ئــەوەى تێبگەین كــە گـەرد چــەنـد بچـووكـە گریمـان قـەبـارەى گـەردەكانـــى (1cm3 ) ئـاو گەورەبوون تـا قـەبارەى ئـاوەكە بەقـەدەر قـەبارەى گـۆى زەوى لـێهـات ، ئـەوا تـیرەى تاكە گەردێكـى ئـاوەكە بەنزیكـى دەگـاتە یـەك مـەتـر .

(1-2)جـووڵـە بـیردۆزى گـەردەكـانـى مــاددە(Kinetic theory of Moleculars of Matter):
 تاقیكردنەوەكان سەلماندویانە كـە مـاددە لە گـەرد یان گەردیلـە یان ئـایۆن پێكدێت ، وە سیفەتەكانـى مـاددە لەدۆخـى ( ڕەق – شـل – گـاز ) بەندە بـە ووزە و هێزى نێوان گەردەكانـى مـاددەكە لەهـەر دۆخێكـدا . هـەر چەندە گەردەكان زۆر بچووكن ناتوانرێت ببینرێن بەڵام ئـەم بـیردۆزە لەئەنجـامـى تێبینـى كـردنـى ڕەوشتـى كۆمـەڵـەى گـەورە لەم گـەردانە دانـراوە . بەڕەچاوكـردنـى ئـەم سـێ گریمانە بنەڕەتیانەى خوارەوە : 
 -1مـاددە لەتەنۆلكەى زۆر بچووك پێكدێت پـێى دەووترێ ( گـەرد ) . سیفەتە كیمیایـى یەكانـى مـاددەش دیارى دەكرێت بەپێكهاتنـى گەردەكـان . وە سیفەتە فیزیایـى یەكانـى مـاددە بەندە بە ووزەى گەردەكان و هـێز و دوورى نێوانیان .


 -2گەردەكان بە بەردەوامـى لـەجـووڵـەى هـەڕەمـەكـى دان ، وە تێكڕایـى جـووڵـە ووزەكانیـان ڕادەوەسـتێتـە سـەر پلـەى گـەرمـى ئـەو مـاددەى تەنـۆلكەكانـى لـێپێكهـاتـووە .
 -3گەردەكان بەپـێى یاسـاكـانـى نیـوتن لـەجـووڵـەدا ڕەفـتار دەكـەن ، ئـەو بەریەك كەوتنانـەى لەنێوانیان ڕوودەدات بەتەواوەتـى بەریەك كـەوتنـى جـیڕن . واتـە هـەریەك لەووزە و تـەووژم ناگـۆڕێت لـەئـەنجـامـى بەریەك كەوتنـى دوو گـەرد .

 (1-3)دۆخــەكـانـى مـاددە :  ) States of matter (
دۆخـى مـاددە بەندە بە چـۆنیـەتـى كـۆبـوونـەوەى گەردەكـان و هـێزى نێوانیان ، وە بـڕى ئـەو ووزەى هـەر گـەردێك هـەیەتـى وە هـەروەهـا بەنـدە بە ئـایا گـەردەكان بارگـاوین یـان هـاوبارگـەن . وێنە (1-1a) .
-1دۆخـى ڕەق . 
 -2دۆخـى شـل .
 -3دۆخـى گــاز .
 -4دۆخـى پـلازمـا.

1- دۆخـى ڕەق : ( Solid state )
گەردەكانـى تەنە ڕەقـەكان لەجــووڵـەى بەلەرەدان بەدەورى شـوێنـى سـرەوتنیان بەفـراوانیەكـى دیارى كـراو دەلەرێنەوە ، ئـەم فراوانیـەش بە بەرزبـوونـەوەى پلـەى گـەرمـى زۆر دەبێت.
هـێزى نێوان ئـەم گەردانـە زۆرە بـۆیـە تەنـى ڕەق شـێوە و قـەبارەى جـێگیـرى هـەیـە . مـاددەى ڕەق تـواناى پەسـتێورانـى زۆر كـەمـە . لەمـاددە ڕەقـە بەللورییەكاندا گەردەكانـى بەشێوەیەكـى ڕێك و ئەندازەیـى لەناو مـاددەدا دامـەزراون . وەك : بەللورەكانـى خـوێى چێشت ( كلۆریـدى سـۆدیۆم) وێنە(1-1b).
بەڵام لەمادە نا بەللوریەكان وەك گۆگرد و لاستیك و شووشە ئەوا گەردەكان بەنارێكى و هەڕەمەكى دامەزراون .
 تاقیكردنەوەیەك بۆ سەلماندنى جووڵەى گەردەكان لەدۆخى ڕەقى دا :
ئەگەر پارچەیەك لەزێر بخەینە نێوان دوو پارچە مس و بپەستێورێن ئەوا دواى مــاوەیەكى درێـژ (نزیكى شەش مانگ ) دەبینین گەردەكانى زێرەكە چوونەتە ناو مسەكەو گەردەكانى مسەكەش چوونەتە ناو زێرەكە . وە ئەگەر ئەم پارچانە كە لەژێر پەستان دابن بۆ پلەیەكى گەرمى بەرز گەرم بكرێت ئەوا ڕوودانى چوونە ناویەكترى لەماوەیەكى زۆر كورت ڕوودەدات ئەمەش بەڵگەیە كە بە بەرزكردنەوەى پلەى گەرمى خێرایى گەردەكان زیاد دەكات .
2- دۆخى شلى :( liquid state )            
گەردەكانى شلە زۆرتر بەسەربەستى دەجولێنەوە لەچاو جولانەوەى گەردەكانى دۆخى ڕەقى . وە دوورى نێوان گەردەكانى شلە زیاترە لەو دووریەى لەنێوان گەردەكانى دۆخى ڕەقى هەیە . وە هەروەها خێراییان زیاترە . هێزى نێوان گەردەكانى شل ناگاتە ئەو ڕادەیەى كەوا بكات شلە شێوەیەكى نەگۆرى هەبێت بەڵام تا ڕادەیەك تەواوە بۆئەوەى قەبارەى نەگۆرى هەبێت . بۆیە شلە شێوە گۆڕاوەو قەبارە نەگۆرە و تواناى پەستێورانى كەمە .
تاقیكـردنـەوە بۆسەلماندنى جووڵەى گەردەكان لە دۆخـى شـلـەدا(تاقیكردنەوەى بڕاون ساڵى (1828 )
یەكەم دیاردەى بینراو كە دەسەلمێنێت كە گەردەكانى شلە لە جوولەى بەردەوامى هەرەمەكى دان لەلایەن زانایەكى بایۆلۆجى ڕۆبرت بڕاون لەساڵى 1828 ئەنجام درا, (وێنە 2-1 ). بڕاون تێبینى كرد كاتێك تەنۆلكەى زۆر بچووك وەك دەنكۆڵە هەلاڵەى ڕووەكەكان بخرێنە سەر دڵۆپێكى ئاو دەبینین ئەم دەنكۆڵانە بەبێ وەستان بەئاڕاسـتەى هەرەمەكى لەجووڵەى بەردەوام دادەبن كاتێك بەمایكرۆسكۆب سەیرى دڵۆپە ئاوەكە دەكرێت. دواى لێكۆڵینەوە دیاركەوت كەهۆى جوڵانەوەى ئەم دەنكۆلانە ئەوەیە لەئەنجامى پێكەوتنى گەردە جووڵاوەكانى ئاوەكەیە بە دەنكۆڵەكان ڕوودەدات .

 -3دۆخى گاز : gaseous state)  )
گەردەكانى گازو هەڵمەكان بە هەڕەمەكـى دەجوولێن و بەخێرایەكى زیاتر لەوەى كە لەدۆخى شلەدا هەیە. ماوەى نێوان هەردوو گەرد زیاترە لە دە هەندى تیرەى گەردەكان لەبارى ئاسایى دا, ئەم گەردانەش بەردەوام لەبارى بەریەك كەوتنى جیڕن. واتە لەئەنجامى بەیەك كەوتنیان  وزە و تەوژم وون نابێت. وە هیچ جۆرە هێز نیە لەنێوان گەردەكانى گاز بۆیە گاز نە شێوەى ونە قەبارەى جێگیرە . وە توانایەكى زۆرى لەسەر پەستێوران هەیە. 
 - بە شلەوگاز دەووترێ ( شلگاز ) ( Fluids ) چونكە هەردووكیان سیفەتى ڕۆیشتنیان هەیە بەهۆى كەمى لێكخشاندنى ناوەكى ( لینجى ) لەنێوان گەردەكانیاندا. گەردەكانى شلە لەسەر یەكترى ناوەستن لەبەر كەمى لێكخشاندنى ناوەكى بەسەر یەكترى دا دەخلیسكێن .

هەڵم : هەڵم مادەیەكە لەدۆخى گازى دایە پلەى گەرمیەكەى كەمترە لەپلەى مۆڵـەقــەكـەى .
بۆنموونە پلەى مۆڵەقەى هەڵمى ئاو (374cº ) یە ، بۆیە ئاو لەدۆخى گازى دا پێى دەگوترێ هەڵمى ئاو چونكە پلەكەى لەبارى ئاسایى كەمترە لە 374cº وە ئەگەر پلەى گەرمى هەڵمى ئاو زیاتر بێت لە (374cº) پێ ى دەگوترێ گاز .

 پلـەى مۆلەقەى گاز : ئـەو پلـەى گـەرمـیە یـە كـە لـەسـەرووى ئـەوەوە ناتـوانـرێت گـاز بگـۆڕدرێت بـۆ شـل بـەزیـادكــردنـى پـەســتان لـەســەرى .

تاقیكردنەوە بۆسەلماندنى جووڵەى گەردەكان لە دۆخى گازى دا :
ئەگەر كەمێك عەتر لەلایەكى ژوورێكى داخراو بڕێژین ئەوا دواى ئەوەى دەبێت بەهەڵم دەتوانین بۆنى عەترەكە لەهەموو لایەكانى ترى ژوورەكە بكەین ئەمەش وا دەگەنێت كە گەردەكانى هەڵمى عەترەكە لەنێوان گەردەكانى هەوا دەجووڵێن بەهەموو لایەكدا بڵاودەبنەوەو ماوەى دووریش دەبڕن.



-4 دۆخى پلازما : (Plasma state)
مـاددە لەدۆخـى پـلازمـا زۆر گـەرمــە لـەئایـۆنەكـان و بـارگـە سـالیب و مـوجـەبـەكـان پێكـدێت ئـەمـەش دۆخـى چـوارەمـى مـاددەیـە . ئـەسـتێرەكان و خـۆر بـارسـتەى زۆر گـەورەن لـە پـلازمـا . چـینـەكانـى سـەرەوەى هـەواى زەوى وەك : چـینـى ئایـۆنـۆسـفیر (km  50 – 500 ) كـم ، وە چـینـى ماگنەتـۆسـفیر (km  500 – 2500 ) لـەپـلازمـا پێكهـاتـوون . چـینـى ئایـۆنـۆسـفیر پـەیـدا دەبێت لەئـەنجـامـى بەئـایـۆن بـوونـى  گـەردەكانـى هـەوا بەكاریگـەرى ئـەو تیشكانـەى لـە خـۆرەوە دەردەچێت و شـەپـۆلـەكانیـان كـورتـە ، گـڕى ئـاگـر و گـڕى دواوەى سـاروخ و گـۆ ئـاگـرینەكـەى لەئـەنجـامـى تەقـینـەوەى نـاوكـى پەیدا دەبێت . ئـەوانـە هـەمـوو نمـوونـەن لـەسـەر دۆخـى پـلازمــا. دۆخـى پـلازمــا تـەزووى كـارەبـا دەگەیەنێت و بـوارى كارەبـایـى و مـوگناتیسـیش كـارى تێ دەكـەن, %90  ى ماددەى گەردوون لە دۆخى پلازمادایە, تەنها %10 لە دۆخى رەق ,شل, گازى دایە.

(1- 4)هـێـز و دوورى نـێـوان گـەردەكـان :
بـڕى ئـەو هـێزەى كە یەكـێك لە گـەردەكان كـارى پێ دەكـاتە سـەر یەكێكـى تـر ڕادەوەسـتێتە سـەر دوورى نێوانیـان . ئـەم پەیـوەنـدیـە بەڕێـگاى ئـەم هـێڵە بەیـانیەى لەوێـنەى (1-3 ) كـێشـراوە ڕوون كـراوەتـەوە . كە تیـایـدا تـەوەرى ئـاسـۆیـى دوورى نێـوان دوو گـەرد دەنوێنـێ ، وە بەشـى سـەرەوەى تـەوەرى شـاووڵـى هـێـزى دووركـەوتنـەوە دەنـوێنـێ و بەشـى خـوارەوەى هـێـزى ڕاكێشـان دەنـوێنـێ . لـەهـێڵـە بەیانیەكـە دیـاردەكەوێت كاتێك دوورى نێوان گـەردەكان زۆرە ، ئـەوا هـێـزى نێوانیـان سـفرە [ خـاڵـى ( c ) ] . كاتێك گـەردەكان لەیەكـترى نـزیك دەبنەوە هـێـزى یەكـتر ڕاكێشـان لەنێوانیـاندا دیاردەكـەوێت بـەرەبـەرە زیـاد دەبێت چـەنـد دوورى نێـوانیـان كـەم ببێت تـا دەگـاتـە گـەورەتـرین بـڕ [ خـاڵـى ( b ) ] . كاتێك گـەردەكان زۆرتـر لەیەكـترى نـزیك دەبنەوە ، ئـەوا هـێـزێكـى تـر دیـاردەكـەوێت ئـەویـش هـێـزى دووركـەوتنـەوەیـە ئەم هێزە دوركەوتنەوەش بەخێرایى زیاد دەكات چەند گەردەكان لەیەكترى نزیك ببنەوە .
لەسەرەتا ئەم هێزە لێك دووربوونە لەهێزى یەكتر ڕاكێشان كەم دەكاتەوە تا لەدوریەكى  دیارى كراودا بەرئەنجامیان دەبێتە سفر [ خاڵى( a ) ] . كاتێك گەردیلەكان زۆرتر لەیەكترى نزیك دەبنەوە ئەوا تەنها هێزى لەیەكترى دوركەوتنەوە لەنێوانیاندا ڕوودەدات ئەم هێزەش بەخێرایى زیاد دەكات چەندە گەردەكان زۆرتر لەیەكترى نزیك ببنەوە .














(1-5)بەیەكالكان وبە یەكانووسان : (Cohesion and Adhesion)
هەرچەندە گەردەكان بە بەردەوام لە جووڵەدان  بەڵام ئاشكرایە كە ئەم گەردانە یەكتریان گرتووە بۆ پێكهێنانى تەنى ڕەق وەك پارچە ئاسن یان تەنى شل وەك دڵۆپە ئاو ، بۆیە پێویستە هێزى ڕاكیشان لەنێوان گەردەكانى ماددە هەبێت وە ئەم هێزەش دوو جۆرە .






- a هێزى بەیەكالكان(Cohesion)  :
بریتیە لە هێزى ڕاكێشان لەنێوان گەردەكانى هەمان ماددە .
وەك ئەم هێزەى گەردە هاوسێیەكان لە هەمان ماددە بەیەكەوە دەبەستێت ئەمەش هێزێكى گەورەیە ئەگەر بەم هێزە بەراورد بكرێت كە لەئەنجامى یاساى كێش كردنى گشتى نیوتن لەنێوان دوو گەرد پەیدا دەبێت .

-b هێزى بەیەكانووسان (Adhesion):  
بریتیە لە هێزى ڕاكێشان لەنێوان گەردەكانى دوو مادەى جیاواز ، وەك ئەم هێزەى كە دەبێتە هۆى تەڕ بوونى دەستەكانت بەئاو .
كاتێك ڕووى مادەیەك بەشلەیەك تەڕ دەبێت [ وەك ئاو لەپەرداخێكى شووشەدا]، ئەوا هێزى بەیەكانووسانى گەردەكانى ئاو بەگەردەكانى شووشە گەورەترە لەهێزى بەیەكالكانى گەردەكانى ئاو بەیەكترى وێنەى (a).
وەكاتێك ڕووى مادەیەك بەشلەیەك تەڕ نابێت [ وەك جیوە لە بەرداخێكى شووشەیى دا ] ، ئەوا هێزى بەیەكالكان لەنێوان گەردەكانى جیوە زیاترە لەهێزى بەیەكانووسان لەنێوان گەردەكانى جیوەكەو پەرداخەكە وێنەى (b).
لەحیم كردن و لكاندنى كەتیرە (صمغ) بە مادەكان نموونەى كردارین لەسەر هێزى بەیەكانووسان لەنێوان گەردەكانى مادەى لەحیمەكەو ئەو مادەى لەحیم دەكرێت .


(1-6)سیفـەتە گشتییەكانى ماددە :      
لە قۆناغى خوێندنى پێشتر هەندێك لەسیفتە گشتییەكانى مادە خوێندراوە . وەك بەردەوامى و قەبارەو بارستە ، گەیاندنى گەرمایى و كارەبایى . ئێستاكەش هەندێكى تر لەم سیفاتانە باس دەكەین.



a- بەردەوامى :  inertia)  ( 
هەر تەنێكى ماددى تواناى نى یە لەخۆیەوە بارى جووڵەى خۆى بگۆڕێت, جا ئەگەر وەستاوبێت هەر بەوەستاوى دەمێنێتەوە . وە ئەگەر جووڵاوەبێت بەخێرایى ڕێك لەسەر هێلێكى ڕاسـت هەر لەسەر ئەم بارە دەمێنێتەوە تەنها ئەگەر هێزێكى دەرەكى كارى تێ نەكات . بەم سیفەتەى مادە دەگوترێ بەردەوامى یان [ بار نەگۆرین ] . بارستەش پێوەرى بەردەوامى یە .

 -bكونۆچكدارى : (Porosity)
دەڵانـدنـى ئـاو لـە قـاپـە فـەخـاریـەكـان لـەبارى ئـاسـایـى دا ، هـەروەهـا دەڵانـدنـى لـەقـاپـە ئـاسـنەكان و قـوڕقـوشـمەكان كاتێك پەستانێكـى زۆر گـەورە دەخـرێتە سـەر ئـاوەكـە . دەلیلە كە گەردەكانى مادە لەیەكترى دوورن و گەردەكانى ماددەیەكى تر لەتوانایان دادەبێت بە نێوانیان دا بچن ، بەم دیاردەیە دەگوترێت كونۆچكدارى . پلەى كونۆچكداریش لە ماددەكاندا جیاوازە . بۆ نموونە گەردەكانى ئاو دەتوانن بەناو كونۆَچكەكان سەقفێكى كۆنكریتى دابڕۆن لەبەر هەبوونى دووریەكى تەواو لەنێوان گەردەكانى سەقفەكە . بەڵام ناتوانن بەناوى دابڕۆن ئەگەر سەقفەكە بە چینێك قیر داپۆشرێت چونكە دوورى نێوان گەردەكانى قیر كەمترە لەوەى گەردەكانى ئاو بتوانن بەنێوانیاندا دابڕۆن.

 -cجیڕى : (Elasticity)   
(ئەو بەرهەڵستیەیە تەن پێشانى دەدات دژى ئەو هێزەى دەیەوێت درێژی یەكەى یان قەبارەكەى یان شێوەكەى بگۆرێت و گەڕانەوەشى بۆ بارە ئاسایى یەكەى دواى لابردنى هێزەكە) .
جیڕى سێ جۆرە :
-1 درێـژە جـیڕى .         -2 قـەبـارە جـیڕى .           -2 شـێـوە جـیڕى .
لـەم باسـەدا تەنـها بـابەتـى درێـژە جـیڕى دەخـوێنیـن .
درێـژە جـیڕى پێناسـە دەكرێت بـەو بەرهەڵستییەى تەنێـك پیشـانـى دەدات دژى ئـەو هـێـزەى دەیـەوێت درێژى یـەكەى بگـۆڕێت ( جـا ئەگەر درێژ بێتەوە یـان كـورت بێتـەوە ) وە گـەڕانـەوەشــى بـۆ هـەمـان درێـژى بنەڕەت دواى لابـردنــى هـێـزەكــە .
لــێرەدا بەمـانـاى فـیزیـایـى جـیڕى پـۆڵا زیــاتـرە لـەجــیڕى لاستیـك ، چـونكـە بـەرهـەڵستـى پـۆڵا بۆ گـۆڕینـى درێژى یـەكـەى زۆرتـرە لـەبـەرهـەڵستـى لاستیـك بۆ گـۆڕینـى درێژى یــەكـەى بـەهـەمـان بــڕ .

(1-7)فـشار  ) (Stress   و   جـێـفـشار  (strain) : 
كاتێـك سـەنگێك بەكـۆتـایـى تەلێك هـەڵدەواسـرێت ، ئـەوا تەلـەكـە بەرهـەڵستـى ئـەو هـێـزە دەكـات كـە كـارى تێ دەكات . ئـەم بەرهـەڵستـییـەش پەیـدا دەبێت لـەئـەنجـامـى هـێـزى كێشكردنى نێوان گـەردەكـانـى تەلـەكــە كاتێـك گـۆڕان لـەدرێژى ڕوودەدات ، هەر ئەم هێزە كێشكردنەیە هـەولأ دەدا تەلـەكـە بگـەڕێنێتـەوە ســەر درێـژى بنـەڕەت كاتێـك هـێـزە دەرەكـیـەكــە لادەدرێت .
فــشــار : بـریتییــەلــە ڕێـژەى نێـوان ئـەو هـێـزە دەرەكـییـەى كـە بە ئـەســتوونـى كـار دەكـاتـە ســەر پـانـە بـڕگـەى تەلێـك بـۆ ڕووبـەرى ئــەم بــڕگـەیـە .

لـەوێنـەى ( 4-1 ) تـووڵێـك درێـژییـە بنـەڕەتـییـەكـەى ( L )ە ، ڕووبـەرى پـانـە بـڕگـەى  A))ە ، هـێـزێكـى ڕاكـێشــەر ( F ) بـە ئـەســتوونـى كـاردەكاتـە سـەر پـانـە بـڕگـەكـەى . لـەئـەنجـامـدا درێـژى تــووڵـەكـە بـەبــڕى ( LΔ) زیــاد دەبێت 



بـەپــێى پێنـاســەكـە :

 





دەپیـورێت بـە ( N/m2 )  یــان  ( cm2 / dyn ) .
   




جـێــفــشـار : بـریتییــەلــە ڕێـژەى نێـوان زیــادبــوون لـەدریـَـژى بـۆ درێـژى بنــەڕەت .




وە بــڕیـَكــى بــێ یــەكــەیــە .
(1-8)ڕادەى جــیڕى ( ســنوورى جــیڕى )(Limit of elasticity) :
بـەتـاقـیكـردنـەوە دەركـەوتـووە كـە لەسـنوورێكــى دیـارى كــراودا زیـادبـوون لـەدریـَژى تـووڵـێـك ڕاسـتەوانـە دەوەسـتێتـە سـەر هـێـزى كـارتـێـكەر ، ئـەمـەش بـەنـدە بـەجــۆرى مــاددە .
بـەڵام ئەگەر هێزەكە لە ڕادەیەكى دیارى كراو تێپەڕ بوو ئەوا گۆڕان لەدرێژى بەڕاسـتەوانە ڕاناوەستێتە سەر بڕى هێزەكە لەم بارەدا تەنەكە ناگەڕێتەوە بۆ درێژە بنەڕەتییەكەى كاتێك هێزەكە لادەدرێت و تێكچونێكى بەردەوام لە تەنەكە ڕوودەدات . بە گەورەترین بڕى فشار بە جۆرێك تەنە جیڕەكە بگەڕێتەوە سەر درێژیە بنەڕەتییەكەى دواى لابردنى هێزەكە دەگوترێ ڕادەى جیڕى .

بەرگەگرى : ) Tensile Strength (
بەرگەگرى سیفەتێكە لە سیفەتەكانى تـەنـە ڕەقـەكان, ئەمەش ڕادەوەستێتە سەر هێزى بەیەكالكان لەنێوان گەردەكانى مادەكە. ئەگەر دوو تەل یەكیان لە مس ئەوى تریان لە قورقوشم كە هەمان ڕووبەرى بڕگەیان هەبێت, ڕاكێشران دەبینین ئەو هێزەى پێویستە بۆ پچراندنى تەلە مسەكە زیاترە لەو هێزەى پێویستە بۆ پچراندنى تەلە قورقوشمەكە, بۆیە دەلێین مس بەرگەگرى زۆرترە لە بەرگەگرى قورقوشم . بەرگەگرى مادەیەك پێناسە دەكرێت كە بریتیە لە بچووك ترین هێز كە پێویستە بۆ پچراندنى تەلێك لە مادەكە ڕووبەرى بڕگەى یەكەى ڕووبەربێت .
     


یــەكــەى پـیــَوانـى ( /m2 N ) یــە .


ئەمەش پێویستە بگوترێ كە هێز لەكاتى بەرگەگرى دا لە دەرەوەى ڕادەى جیڕى دایە .
ئەو مادانەى دەتوانرێت درێژى یەكەى بەڕێژەى (30%) درێژى یە بنەڕەتییەكەى لەدەرەوەى سنوورى جیڕى یەكەیدا زیاد بكرێت بێ ئەوەى بپچڕێت پێیان دەگوترێ مادە بۆ كشان شیاوەكان (Dactile) وەك قورقوشم و زێر و ئەلەمنیۆم . وە ئەو مادانەى دەتوانرێت بە لێدان بكرێت بە تەبەقى تەنك پێ یان دەگوترێ مادە بۆ لێدان شیاوەكان ( Malleable ) وەك مس كە لەكاتى لێدانى ئەوا گەردەكانى ( یان گەردیلەكانى ) لەسەر یەكترى دەخلیسكێن بێ ئەوەى لە یەكترى جیاواز ببنەوە ، وە ئەو مادانەى كە ناتوانرێت لەدەرەوەى سنوورى جیڕى یەكەیدا درێژى یەكەى زیاد بكرێت بێ ئەوەى بشكێت یان بپچڕێت پێ یان دەگوترێ مادە خڕخاڵەكان     ( هاڕاوەكان ) وەك شووشە و بەرد . وە بەو مادانەى كە جیڕى یان بچووكە پێ یان دەگوترێ پلاستیكەكان وەك قــیڕ و هــەویــر .

(1-9)یاساى هۆك و هاوكۆڵكەى جیڕى : Hooks Law and Modulus of Elasticity 
لـەوێنـەى ( 5-1 ) دا ، تـووڵێـك درێـژییـە بنـەڕەتـییـەكـەى (L)ە ، بەهـەڵواسینـى سـەنگێـك ، هـێـزى ( F ) كـارى تـێ دەكـا و ڕادەكێشـرێت ، لـەئـەنجـامـدا تـووڵـەكـە بـەبـڕى (L Δ) درێـژىیـەكـەى زیـاد دەكـات ، وە كاتێك هـێـزە كـار تێكـەرەكـە دەبێتـە دوو ئـەوەنـدە ، ئـەوا بـڕى زیـادبـوون لـەدرێـژى ( LΔ ) دەبێتـە دوو ئـەوەنـدە . وە ئەگەر هـێـزەكـە زۆر نەبێت ، ئـەوا تـووڵەكـە دەگـەڕێتـەوە سـەر درێژى یـە بنەڕەتیـەكـەى كاتێك هـێـزەكـە لادەدرێت تـووڵـەكـەش لەسـنوورى جـیڕى دا بمینێتـەوە ، لەمـەوە دیـاردەكـەوێت كە لەسـنوورى جـیڕى دا زیـادبـوون لەدرێـژى تـووڵـێـك ڕاسـتەوانـە دەوەسـتێتـە ســەر هـێـزى ڕاكـێـشــەر .
 واتــە:  		L     F ∆






یـاسـاى هــۆك (Hook‌s Low)  :
لـەســنوورى جـیڕى دا بــڕى زیـادبــوون لـەدرێژى تەلـێـك بەكـاریگـەرى هـێـزێكـى ســتوونـى لەسـەر ڕووبـەرى پـانەبڕگـەى تـەلـەكـە ڕاسـتەوانـە هـاورێـژە دەبێت لـەگـەلأ هـێـزە كـارتێكـەرەكـە. 

یــان یـاسـاى هــۆك بـەم جــۆرەش پێناسـە دەكـرێت :
لـەســنوورى جـیڕى دا جــێـفـــشــار و فــشـــار ڕاسـتەوانـە لـەگـەلأ یـەكـترى دەگــۆڕێـن .

پێنـاســەى هـاوكـۆڵـكــەى جـیڕى یان هـاوكـۆڵـكــەى یــۆنـگ  (Modules  of elasticity)
بـریتـییـەلـە ڕێـژەى نێـوان فــشـــار بـۆ جــێـفـــشــار لـەســنوورى جـیڕى تـەواودا  .



 هاوكۆلكەى یۆنگ  Y =    
   


       هاوكۆلكەى یۆنگ  Y = 

 یەكەى پێوانى (N/m2)  (  یان (dyn / cm2)  .

ئـەگـەر سـەنگێـكــى زۆر گـەورە بـەتـوولـَەكــەوە هـەڵـواســرێت ، ئــەوا چـیـتر نـاگـەڕێتـەوە سـەر بــارى جــارانـى بـۆ هــەمـان درێـژى بنـەڕەت هـەرچـەنـدە سـەنگـەكـەش لابـبرێت ، لـەم بـارەدا دەڵـێـین كـە تــووڵـەكـە ڕاكـێشـراوە بـۆ دەرەوەى سـنوورى جــیڕى . وە لـەوانـەیــە تـوولـەكــە بپچـڕێت بـە كاریگـەرى ئـەو گــرژیـەى ســەنگـە هـەڵـواسـراوەكـە پـەیـداى دەكات كاتێك ســەنگـە هـەڵـواسـراوەكـە بـۆ ڕادەیـەك زۆرتـر لـەســنوورى جـیڕى تـووڵـەكــە زیاد دەكرێت.




خشتەى ( 1 )
هـاوكـۆڵـكــەى جـیڕى (یۆنگ) بە نـزیكـى
ماددە	هاوكۆلكەى جیڕى (N/m2)
ئـەلـەمـنیـۆم	7×1010
بــرۆنـــــز	10×1010
مـــــس	13×1010
ئــاســـن	20×1010
قــورقــوشـــم	1.6×1010
نـیـــكـل	21×1010
پــــۆڵا	20×1010
لـەم خــشـتەدا دیـار دەكـەوێت هــەر مــاددەیـەك هـاوكـۆڵكـەى جـیڕى تایبـەت بـەخـۆى هـەیــە ڕەوشـتـى مـاددەكــە بـەگـوێـرەى ئـەم هـێـزانـەى كـارى تـێدەكەن دەنـوێنـێ ، وە زانـینـى هـاوكـۆڵكـەى یـۆنگــى هــەر مــاددەیـەك گـرنگــە لـەبــوارى ئـەنـدازە و بینـاكـردن ، وە هـەروەهــا بەكـاردێت بـۆ هەژمار كـردنـى ڕووبـەرى  بـڕگـەى كـانـزاكـان لەكـاتـى دروسـت كـردنـى پـردەكـان و هـەڵگـرەكـانـى بینـاكـان و بـەشــەكـانـى مـەكـینە جـیاوازەكـان و سـپرینگـە جـۆراو جــۆرەكان .

تۆماس یۆنگ(1773-1829) Thomas Yong :
 فیزیازان و پزیشك و زمانزان لە ئینگلتەڕا لە 13/6/1773 لە شارى سۆمەرسێت لەدایكبووە, لە منداڵیەوە بەهرەدارو زیرەك و بیرێكى تیژى نائاسایى هەبووە, هەر لەزووەوە بیرو ڕاو عەقڵێكى كامل و پێگەیشتووى هەبووە و توانیویەتى زۆر جۆرە زمان فێربێت وەك عەرەبى و توركى و فارسى و عبرى. بەبێ ئارەزووى خۆى مامى دەیویست ببێت بە پزیشك, ماوەیەك لە خەستەخانەى یارپۆلۆمیۆ وەك پزیشكێكى سەركەوتوو ئیشى كرد. دوایى چوو بۆ زانكۆى ئایدنبێرگ لە ئەڵمانیا ئینجا بۆ خوێندن گەڕایەوە كامبریدج كە لەوێدا زۆر تاقیكردنەوەى لەسەر رووناكى و دەنگدا ئەنجامدا.  وە لەساڵى 1801 دا زۆرترین ناوى دەركرد لە ئەنجامى بەجێهێنانى تاقیكردنەوەكەى كە ناسراوە بە تاقیكردنەوەى یۆنگ( بەیەكداچوونى شەپۆلەكانى رووناكى بەهۆى دوو درزەوە) كە تیایدا سەلماندى كە رووناكى سیفەتى شەپۆلى هەیە. وە لەبوارى ئەندازە ناسراوە بەوتاقیكردنەوانەى لەسەر تووڵە كانزایەكان كردوویەتى كاتێك دەخرێنە ژێر فشارێكى میكانیكى. وە هاوكۆلكەى یۆنگ لەم بوارەدا لەلایەن هەموو قوتابیانى زانست و ئەندازە دا ناسراوە. لەكۆتایى ژیانى دا لەخەستەخانەى سانت جۆرج ئیشى دەكرد. لە 10/5/1829 لە لەندەن كۆچى دوایى كرد.

نـمــونـە :
 تـووڵـێـكـى پــۆڵا ( 6m) درێـژە و پـانـە بـڕگـەكـەى لاكـێشەییـە ( 5cm×2.5cm )ە ، تـەنێـكــى هـەڵـواسیـوە كـێشـەكـەى ( 1.78×106N)ە ، ئـایـا چـەنـد درێـژ بووەتەوە ؟ .

شــیكـار :   
A= 5cm × 2.5cm= 12.5cm2= 12.5 × 10-4 m2 = 1.25 × 10-3 m2

y پۆڵا= 20×1010 N/m2 (لە خشتەكەوە) 

yپۆلا َ = 

 ∆L = 

∆L = 

∆L = 4.272 × 10-2 m
















تەنها بۆ زانیارى !!
پردە هەڵواسراوەكان (susppension bridges) 









كە پردێكى هەڵواسراو دەبینیت ,ئەوا دەتوانیت بەم جۆرە وەسفێكى كورتى بكەیت, كێشى سووكە, بەهێزە, جوانە. پردە هەڵواسراوەكان دەتوانن دوو شوێن بە یەكترى بگەیەنن دوورى نێوانیان (620m) بۆ (2170 m) بێت, بەمەش دەبێتە درێژترین پرد لەچاو پردەكانى تر وە تێچوونى بیناكردنى گرانترینە.
پردە هەڵواسراو لەسێ بەش پێكدێت, تاوەرەكان (towers) , شوێنەكانى بەستنى كێبڵە سەرەكیەكان        (cable-anchorages) و خوودى كێبڵە سەرەكیەكان (main cables), پشتى پردەكە (deck structure) واتە رێگاى هاتوو چوون.
رێگاكە بەهۆى زۆر لە پەتى پۆڵایى شاوڵى بە كێبڵە سەرەكیەكانەوە هەڵواسراوە, ئەم كێبڵانە لە سەرەتاى پردەكەوە بۆ كۆتایى پردەكە درێژ دەبنەوە, بەسەر دوو تاوەرەكە تێپەڕ دەكرێن. وە لەهەردوو سەرى پردەكەدا ئەم كێبڵە سەرەكیانە بە بناغەیەكى بەهێز وەك بەردێكى گەورەى رەق یان بارستەیەكى كۆنكرێتى پتەو دەبەسترێن.
لە كاتە دێرینەكان كێبڵە سەرەكیەكان لە پەتى درووستكراو لە ریشاڵە رووەكیەكان دروست دەكران, لە سەرەتاى سەدەى نۆزدەهەم لە زنجیرى پۆڵایى دروست دەكران, بەڵام ئێستاكە كێبڵە سەرەكیەكان لە گورزەیەك لە كێبڵى پۆڵایى درووست دەكرێن, چوونكە پۆڵا ماددەیەكى نموونەییە بەرگەگرى زۆرە, تەلێكى پۆڵا تیرەكەى (2.5 mm) بێت بەرگەگرى كێشى نیو تۆن دەگرێت پێش ئەوەى بپچڕێت.
پردێكى هەڵواسراو بەسەر دەرگاى زێڕین (golden gate) –زاركى كەنداوى سان فرانسیسكۆ- لەساڵى 1933-1937 درووست كراوە, ئەم پردە (1966m)  درێژە دوورى نێوان دوو تەوەرەكەى (1280m)ە, بەرزى هەر تەوەرێك (227m)ە, دوو كێبڵى سەرەكى قورسایى 6.5 ملیۆن كیلۆگرامیان هەڵگرتووە. درێژى ئەو شیشە پۆڵایانەى لە گشت كێبڵە سەرەكیەكان دا هەیە 129000 كیلۆگڕامە.

قوتابى (خوێندكار)ى خۆشەویست هەوڵبدە نموونەیەكى پردێكى هەڵواسراوى بچووك دروست بكەیت.

پرسـیار و ڕاهـێـنانى بەشى یەكەم
پ 1 / وەڵامى راست بۆ هەریەكێك لەمانەى خوارەوە هەڵبژێرە:
 -1 خێرایى گەردەكانى ماددە زیاد دەكات بە زیادبوونى 
a-  ژمارەى گەردەكان 			b-  پلەى گەرمى
c- قەبارەى گەردەكان			d-  دوورى نێوانیان

 -2 هێزى نێوان گەردەكانى ماددە : 
-a لە ماددە رەقەكاندا گەورەترە وەك لە شلەكاندا.
 -b لە شلەكاندا گەورەترە وەك لە ماددە رەقەكاندا.
 -c لە گازەكاندا گەورەترە وەك لە شلەكاندا.
 -d لەگازەكاندا گەورەترە وەك لە رەقەكاندا.

 -3 زۆرترین ماددەى گەردوون : 
a- لە دۆخى گازیدایە.			b- لە دۆخى شلى دایە
c- لە دۆخى پلازما دایە 		d- لە دۆخى رەقى دایە.

 -4 بەرگەگرى ماددەیەك بریتییە لە : 

    -a                                                 b- 

     c-                                                      d-  


 -5 جیڕى:
 -a تەلێكى لاستیك زیاترە لەهى تەلێكى پۆڵا.
 -b تەلێكى پۆڵا زیاترە لە هى تەلێكى لاستیك.
 -c جیڕیان یەكسانە.
 -d هەموو بارەكان شیاون.


 -6 هێزى نێوان گەردەكانى ماددە .
 -a كێشكردن دەبێت كاتێك دوورى نێوانیان كەمتر بێت لە دوورى ئاسایى نێوانیان.
 -b كێشكردن دەبێت كاتێك دوورى نێوانیان زۆرتربێت لە دوورى ئاسایى نێوانیان.
 -c پەیوەندى بە دوورى نێوان گەردەكانییەوە نییە.
 -d هیچ جۆرە هێزێك نییە لەنێوان گەردەكان.

پ 2/ 
 -1بۆ چى ئاو بە شووشەوە دەنووسێت بەڵام جیوە بە شووشەوە نانوسێ ؟ .
 -2ئەم سیفەتەى سپرینگ چییە كەواى لێ دەكات بۆ درێژى یە بنەڕەتییەكەى بگەڕێتەوە دواى كەمێك ڕاكێشانى ؟ .
 -3ئەم گوتنە ( جـیڕى پۆڵا لە جـیڕى لاستیك گەورەترە ) بە راى تۆ ماناى چى یە ؟ .
 -4بۆچـى هێزى بەرگەگرى لە دەرەوەى سنوورى جــیڕى دادەنرێت ؟ .
 -5بەراوردى سیفەتى گەردەكان لە ( ڕەق و شل و گاز ) بكە لە ڕووى :
a- دوورى نێوانیان             b- هێزى نێوانیان            c- خێراییـان    
 -6 ئەمانە پێناسە بكە :
[بەردەوامى _ كونوچكەدارى _ بەیەكالكان _ بەیەكانووسان  _ یاساى هۆك _ بەرگەگرى ]
7- یەكەى پێوانى هەریەك لەمانە چى یە ؟ :
      (  هاوكۆڵكەى یۆنگ _ فشار _ جێفشار  ) .
8- هێزێكى دیارى كراو پێویستە بۆ پچراندنى تەلێك . ئایا چ هێزێك پێویستە بۆ پچراندنى تەلێكى تــر لەهەمان ماددە دروست كرابێت :
 -a ئەگەر درێژى یەكەى دوو هێند بێت .
 -b تیرەكەى دوو هێند بێت بەهەمان درێژى .
9- ئەمانە لەسەر بنچینـەیـى هێزى ڕاكێشان لەنێوان گەردەكان لێك بدەوە .
 -aمەرەكەب بە كاغەزەوە دەنووسێت .   
 -bشكاندنى توولێكى شووشە لە توولێكى ئاسن بەهەمان بڕگە ئاسانترە .
 -cعەترێكى پڕژاو لەلایەكى ژوورێكدا بەرەبەرە لە هەموو لایەكانى ژوورەكە بۆن دەكرێت .   


10- باسى تاقیكردنەوەى بڕاون بكە . چى لەم تاقیكردنەوە دەرئەنجام دەكەیت .
11- دەڵاندنى ئاو بەناو دیوارى قاپە فەخار یەكان چى دەگەیەنێت .

12- ئەگەر فشارى ( 20×106 N/m2 ) بخرێتە سەر بڕگەى تەلێكى كانزایى ڕووبەرەكەى (20.2cm) بێت ، ئایا بڕى هێزەكە چەندە ؟                
                                                                                     وەڵام / ( 400N)

13- تەلێك درێژى یەكەى ( 43cm)ە و ڕووبەرى پانە بڕگەى (6.5× 10-7 m2) یە ، ئایا زیادبوون لەدرێژى دەبێتە چەند ئەگەر بە هێزى (10+3N ) ڕابكێشرێت ، هاوكۆڵكەى یۆنگى مـاددەى تەلەكە ( 20×1011 N/m2 ) یە .       
                                                                             وەڵام / (3.3 × 10-3m)
14- تەلێكى پۆڵا درێژى یەكەى ( 100cm )ە ڕووبەرى پانە بڕگەى ( 0.25cm2 ) یە ڕاكێشرا تا درێژى یەكەى ( 0.3cm) زیادى كرد ، ئایا بڕى هێزى ڕاكێشەر چەندە ؟ 
( هاوكۆڵكەى جیرى یۆنگ (20×1010 N/m2 ) یە .
                                                                            وەڵام / (1.5× 103 N)

15- توڵێكى پۆڵا ( 4m) درێژە وڕووبەرى پانە بڕگەى (0.5cm2) یە بە بڕى ( 1mm ) درێژ دەبێتەوە كاتێك بارستەى ( 225kg )ى پێ هەڵدەواسرێت ، هاوكۆلكەى یۆنگى پۆلا دەربهێنە .                          
                                                                        وەڵام / (17.6×1010N/m2)

