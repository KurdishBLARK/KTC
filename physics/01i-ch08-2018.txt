

سیفەتەكانى ماددە
Properties of matters


 ( بەشى هەشتەم )
سیفەتەكـانـى مــاددە 
Properties of matters
(1-8)پێكهاتنـى گـەردى مـاددە :
تواناى كەرت كردنـى هـەرتەنێك بۆ دوو كـەرت ئینجا بۆ چـوار پاشان بۆ هـەشـت كـەرت .... هـتـد . بەڵگەیـە كەتەن لـەبەشـى زۆر زۆر بچـووك پێكدێن , هەریەكیان سیفەتـە سـروشتیەكـانـى مـاددەى تەنەكـەى تێدادەبێت . بەم بەشـە بچووكانە دەووترێت ( گـەرد - Molecule ) . واتـە :
گــەرد : بچووكـترین بەشـى مـاددەیە سیفەتـە سـروشتیەكـانـى مـاددەكەى تێدا دەمینێت. وەك: گەردەكـانـى ئۆكسیدى ئـاسـن كەبەرەو مـوگناتیس كێش دەكـرێن وە گەردەكـانـى ئـاو بێ ڕەنگـن..... هــتـد. هـەرچـەندە قـەبارەى گـەرد زۆر بچووكـە, بەڵام دەتوانرێت هەندێكیان بەهـۆى میكـرۆسكۆبـى ئەلكترۆنـى ببینرێن, زۆر لەبـەڵـگــە زانستیەكـان و بۆچــوونە وردەكـان زۆرتـریـن سیفـەتـەكـانـى گـەردەكانیـان ئاشكـرا كـردووە, لەمەشەوە زانراوە كەگەردەكانـى هـەر مـاددەیەكـى پوخـت یەكسانن لـەڕووى قـەبارە و شێوەدا. بەڵام لەگەردەكـانـى مـاددەیەكـى تر جـیاوازن وە كـۆى بـارستەى گەردەكانـى تەنێك دەكاتە بارستەى تەنەكە ( تیرەى گەردى هـایدرۆجـین یەكسانە بە:
(2.7 × 10-10 m)
(2-8)  جوولە  بـیردۆزى گەردەكـانـى مــاددە Kinetic Theory of Molecules :
لەڕاستیدا مـاددە پێكدێت لەگەردەكـان یان گەردیلەكـان یان ئایۆنەكـان وە سیفەتـى سـێ دۆخـەكـەى مـاددە ( ڕەق - شل - گاز ) دیارى دەكرێن بەهێزى نێوان گەردەكان و جولەوزەكانیان لـەهـەر دۆخـێك لەدۆخـەكـانـى مـاددە دا ، جوولەبیردۆزى گـەردەكـان لەسـەر بنچینەى تێبینكـردنـى ڕەوشتـى كۆمەڵەیەكـى زۆر لـەو گەردانە دانراوە ، چـونكـە گەردەكـان زۆر بچووكن ناتـوانرێت ببینرێن تەنهـا بەهـۆى میكـرۆسكۆبـى ئەلكترۆنـى نەبێت . 

* ئەرخەمیدس Archimedes (212 – 287) پ.ز:
بیركارى و فیزیا زان و ئەندازیارێكى گریك بوو, لەوانەیە گەورەترین زانا بێت لە چاخە دێرینەكاندا, یەكەم كەس بوو رێژەى نێوان چێوەى بازنەو تیرەكەى(رێژەى نەگۆڕ        ) دەرهێنا, و قەبارەو رووبەرى گۆ و لوولەو قوچەكى هەژمار كرد, بە دۆزەرەوەى پاڵهێزى شلە ناسراوە.
داهێنەرێكى بەهرەمەند بوو, یەكێك لە داهێنانەكانى تاكو ئێستاش بەكاردێت. ئەویش بورغوى ئەرخەمیدسە, كە لە لوولەیەكى لارى خولاوەى پێچاوپێچ پێكدێت, لەو دەمەدا بەكاریاندەهێنا بۆ بەرز كردنەوەى ئاو لە عەمبارى كەشتییەكاندا, وە هەروەها مەنجەنیقى داهێنا, وە توانى لە چەند خلۆكەوە ئامێرى وەها دروست بكات بۆ بەرز كردنەوەى تەنە قورسەكان بەكاریاندەهێنا. سودیان لە هەموو ئەو داهێنانانە وەرگرت بۆ بەرگرى كردن لە شارەكەى خۆى(سەقەلیا). كاتێ كە رۆمانەكان بۆ ماوەى دوو ساڵ ئابلۆقەیان دابوو, دواى ئەوەى شارەكە داگیر كرا سەربازێكى رۆمانى ئەم پیاوە زانایەى سەربڕى, بەمەش كۆتایى بە ژیانى گەورەترین زاناو ئەندازیارى بەهرەدار هێنا.
ئـەم بیردۆزەش لـەئەنجـامـى ڕەچـاوكردنـى ئـەو گریمانانەى ( فرچیات ) خـوارەوە دەسـت كەوتـووە:
1- مــاددە لەتەنـۆلكـەى زۆر بچـووك پێكدێت پێیان دەووترێت گـەردەكـان، وەسیفەتە كیمیاییەكـانـى مـاددە بەپێكهاتنـى گەردەكـانـى مـاددەكـەوە بـەندە، بەڵام سیفەتە فیزیـاییـەكـانـى مـاددە بەهێز و مـاوەى نێوان گـەردەكـان و جوولەوزەكانیان بـەندە.
2- گەردەكـان لەبـارى جــووڵانەوەى هـەڕەمـەكـى بـەردەوام دان و تێكرایـى جوولەوزەى ئەم گەردانـە بەندە بەپلـەى گەرمـى ئەو مـاددەى كە لەگەردەكان پێكهاتـووە .
3- گەردەكـانـى مـاددە پەیڕەوى یاساكـانـى نیوتن لەجــوولەدا دەكـەن، یەكـترى كێش دەكەن و لەئەنجـامـى جــوولانـەوەى بەردەوامیان بەیەكترى دادەدەن وە پێكدادانەكانیـان جـیڕە ، واتـە گەردەكـان هـیچ وزە و تەوژمــەكانیان ون ناكەن لەسـاتـى پێكدادان .

 هێزە ئاڵـوگـۆڕەكـانـى نێوان گـەردەكـان :
مـاددە لەزۆر گەردیلـە ( یان گـەرد )ى بەهێز بەیەكـەوە بەستراو پێكدێت ، ئەم هێزانەش لەسروشتدا كارەبایین ، بەندى گەردیلەیـى ( Atomic Bonds ) بـەجــۆرى جـیاجـیا دروست دەكەن كەدەوەستێتە سەر ژمـارەى ئەلكترۆنەكـانـى خـولگـەى دەرەوەى گەردیلەكان ، ئەم بەندانەش چەند جۆرێكن وەك بەندى ئایۆنـى و بەندى هـاوبەش و بەندى ڤـاندرڤـالز .
ئەم تێبینیە وردانەى كـراون ئاشكرای كردووە كەمـاوەى نێوان گەردەكانـى تـەنـى ڕەق لـەبارى ئـاسـاییـدا بەنزیكـى یەكسـانە بەتـیرەى گـەردەكـە ، واتـە مــاوەى نێوان دوو گـەرد بەقـەدەر تیرەى گەردێك دەبێت . 
ئەگەر دوو گەرد لەیەكترى نزیك كـرانەوە تا دوورى نێوانیان كـەمتر بێت لەدوورى ئاساییـان ( واتە كـەمـاددەكە دەپەستێورێت )، ئەوا لەم بارەدا هێزى لەیەكترى دووركەوتنەوە لەنێوان گەردەكان دیاردەكەوێت ، وە كاتێك دوو گەرد لەیەكترى دووردەكرێنەوە زیاتر لەدوورى ئاساییـان ( واتە كـەمـاددەكە ڕادەكێشرێت )، ئەوا هێزى یەكتركێش كـردن لەنێوان گەردەكان دیاردەكەوێت . 
هێزى نێوان گەردەكـان یان گەردیلەكـان ، وەك ئەو هێزەیە كـەلەنێوان دوو گـۆدا دروست دەبێت كاتێك بەسپرنگێك بەیەكەوە دەبەسترێن وەك لەوێنەى (1-8) دیـارە .










                                                 دوورى ئاسایى
	


كەمتر لە دوورى ئاسایى ( دووركەوتنەوە لەیەكترى )



زیاتر لە دوورى ئاسایى ( نزیك كەوتنەوە لەیەكترى )


(3-8) دۆخــەكـانـى مــاددە States of Matter:
ئەو مـاددەى لـەگەردوون دا هـەیـە لـەو دۆخــە جـیاجـیانـەى خــوارەوە دادەبن :
1- دۆخى ڕەق Solid state.
2- دۆخى شـلى Liquid state.
3- دۆخى گاز Gaseous state.
4- دۆخى پلازما Plasma state.
دۆخــى ڕەق: تـەنـى رەق شێوە و قـەبارەى نەگـۆڕى هـەیـە. مـاوەى نێوان گەردەكانى زۆركـەمـە هێزى گـەورە لـەنێوانیاندا هـەیـە, جوولەى گەردەكانى تـەنـى رەق جوولەیەكـى بەلەرەیـە بەدەورى شوێنـى سـرەوتنیان, فراوانـى لەرینەوەكانیـان ڕادەوەستێتە سـەر پلـەى گـەرمـى.
گەردەكـانـى مـاددەى رەق بەشێوەى ئەندازەیـى ڕێك بەیەكـەوە بەسـتراون , بۆیە هەندێك لەمـاددە ڕەقەكان شێوەى بەللورییان دەبێت( Crystal ) وەك بەللورەى كلۆریدى سۆدیۆم و ئەڵماس و ئاسـن . یان گەردەكانیـان بەهـەرەمـەكـى رێز دەبن واتـە نابللورین وەك گۆگرد و لاستیك و شووشـە .
دۆخــى شــل: مـاددە شلـەكـان قـەبارەى نەگـۆڕ و شێوەى گۆڕاویان هـەیـە . ئەمەش دەگەڕێتەوە بۆ سیفەتەكـانـى گەردەكـانـى مـاددەى شـل, ئەویش دوورى نێوانیان زیاتـرە لەهـى دۆخـى رەق و جوولەكردنیان سەربەسترە لەجــوولەى گەردەكانـى مـاددەى رەق . خـێراییان زیاترە لـەبەر زۆرى وزەى ناوەكـیـان .
وە هێزى نێوانیان كـەمترە لەهـى دۆخـى رەقـى. ئەم هێزەش ئەوەندەنیە بۆ ئەوەى شلـە شێوەیەكـى نەگۆڕى دەست كەوێت , بەڵام هێندە هـەیـە كەشلـە قـەبارەیەكى نەگـۆڕى هـەبێت وە هەروەها توندى ڕوویـى و لینجـى و مـاتەوزەى بەهـەڵم بـوونـى هەبێت .
دۆخــى گــاز: مـاددە گازەكـان نەقـەبارە و نەشێوەى نەگۆڕیـان هـەیـە, گەردیلەكانیـان بەهـەرەمەكـى دەجـوولێنەوە وە بەخـێرایـیەكـى زۆرتـر لەهـى دۆخـى شـل, مـاوەى نێوانیان زیاترە لە مـاوەى نێوان گەردەكـانـى دۆخـى شـل. هێزى نێوانیان زۆر كەمـە, بۆیـە گەردەكـانـى گاز هـەمـوو ئەو بۆشاییە داگیر دەكـەن كەتیایدا دادەنرێن, بەبەردەوامـى بەیەكترى دەكەون بەیەككەوتنێكى جـیڕ, واتـە هیچ جوولەوزەكانیـان ون ناكـەن لەكـاتـى بەریەككەوتندا, لینجـى گاز كـەمـە و تواناى پەستاوتنـى هـەیـە.
دۆخــى پـلازمــا : پـلازمــا دۆخــى بەئایۆن بـووى مـاددەیە. پێكدێت لەژمـارەیەك ئایۆنـى مـوجـەب و سـالیب بەبـڕى یەكسـان, وە بەشێوەیەكـى گشتـى زۆر گـەرمـە. بۆشـایـى گەردوون و خـۆر و ئەستێرەكـان بریتین لەگـۆى زۆر گەورە لە پـلازمــا كەپلـەى گەرمـیان زۆر بەرزە.
وە هـەروەهـا چینە بەرزەكـانـى هـەوا. وەك: چینـى ئایۆنۆسفـیر و مـەگناتۆسفـیر بریتین لەپـلازمــا, چینـى ئایۆنۆسفـیر پەیدادەبێت لـەئەنجـامـى بەئـایۆن بـوونـى گەردەكـانـى هـەوا بەكاریگـەرى ئەو تیشكانەى كـەدرێژى شەپۆلیان كـورتە و لەخـۆرەوە دەردەچـن. وەك: تیشكـى ئێكـس و تیشكـى سەرو وەنەوشەیى, وە چینـى مـەگناتۆسفـیر بەهۆى تیشكـى گەردوونـى كەلە فـەزاى دەرەوە بـەرەو زەوى دێت پەیدادەبێت.
مرۆڤ  دۆخــى پـلازمــاى بۆ روونـاك كردنەوە بەكـارهێناوە, وەك: كـەوانە كارەباییەكان، بۆریە فلەوەرسێنتەكان, وە هـەروەها گڕى ئاگـر و گڕى دواوەى سـارۆخـەكـان و ئەو گۆیە ئاگرینەى لەتەقینەوەى نـاوكـى پەیدادەبێت, نموونەن لەسـەر دۆخــى پـلازمــا. مـاددە لە دۆخــى پـلازمــا كارەبـا گەیەنەرە, وە هـەریەك لەبـوارى كارەبـایـى و بـوارى مـوگناتیسـى كـارى تێدەكـات. 


(4-8) چــڕى مــاددە Density of matter (ρ):
1- بارستەچڕى مـاددەیەك (mρ)mass density : بریتیە لەبارستەى یەكـەى قـەبارەى ئەو مـاددەیە.        
 كەواتە:
بارستە چڕ =

			=ρm 
یەكەى پێوانى بریتییە لە (kg / m3) یان (g/cm3) .
 	
 2- كێشـەچڕى مـاددەیەك   (ρg)Weight Density: بریتیە لە  كێشـى یەكـەى قـەبارەى ئەو مـاددەیە .
 كێشە چڕ = 
ρg =                                             	
 دەپیـَورێت بـە ( N/m3 ) یـان ( dyn / cm3 ) .

لەبەرئەوەى :   كێش = بارستە × تاودانـى زەوى 
Fg = mag
      ρg =             =             =             × ag = ρmag
  	ρg = ρmag   
             
 
  
          ρg                       =           ρm                      ×                   ag
9.8	Kg / m3	N / m3
980	g / cm3	dyn / cm3


ρ = پیتێكى گریكە (رۆ)


3 -ڕێژەچڕى مـاددە ρr) Relative Density): بریتیە لە  ڕێژەى نێوان چـڕى مـاددە بۆ چـڕى ئـاو.
             كەواتە :   ڕێژەچڕ ( ρr ) =        	

ρr = 
ئەمـەش بـڕێكـى بـێ یـەكــەیە .
تێبینـى :          
                 
                                = 1g / cm3بارستـەچـڕى ئـاو 
           = 1000 kg / m3            بارستـەچـڕى ئـاو      یان

          = 980 dyn / cm3        كێشـەچـڕى ئـاو 
	          = 9800 N / m3        كێشـەچـڕى ئـاو         یان
  
خــشتـەى چـڕییـەكـانـى هـەندێك لـە مـاددەكـان 

ماددەكان	رێژە چڕى(ρr)	بارستە چڕى(ρm)  (kg/m3)	كێشە چڕى(ρg) (N/m3)
ئاو 	1	1000	9800
جیوە 	13.6	13600	133280
نەوت	0.8	800	7761.6
ئەلەمنێۆم	2.7	2700	26460
مس	8.7	8700	85260
ئاسن	7.8	7800	76440
قورقوشم 	11.3	11300	110740
زیو	10.5	10500	102900
زێڕ	19.3	19300	189140





(5-8)پـەسـتان Pressure: 
پەستان بڕى ئـەو هێزەیـە كـەبەسـتـوونـى دەكـەوێتـە سـەر یـەكـەى ڕووبـەر .

    كـەواتە :      							                   =پەستان  	
         P =                         
لـەم هاوكێشەى سەرەوە دەردەكـەوێت كــە:
1- پەستان ڕاستەوانـە دەگـۆڕێت لەگەلأ هێز بەجــێگیرى ڕووبـەر .
2- پەستان پێچەوانە دەگـۆڕێت لەگەلأ ڕووبـەر بەجــێگیرى هێز . 

یەكـەى پەستان دەردەچێت لـەدابەشكـردنـى یەكـەى هێز(F) لـەسـەر یەكـەى ڕووبەر(A)  , واتـە پەستان دەپێورێت بـە ( N/m2 ) یان ( dyn / cm2 ) .
1 pascal = 1N / m2             
1 pascal = 10 dyn / cm2

نموونە :
 قەلەمێكـى رەش ڕووبەرى پـانەبڕگـەى نـووكـەكـەى (0.5 mm2)یە , بەسـتوونـى لـەسـەر ڕووى مێزێكـى ئـاسۆیـى دانراوە و قـورسـایـى ( 2 kg )ى خــرایـە ســەر , ئـایـا بڕى پەسـتانـەكـەى چــەنـدە ؟ . ( بڕوانە وێنەكـە ) (كێشى قەڵەمەكە فەرامۆش بكە).
شیكـار :     
    
Fg = mag
       = 2 × 10 = 20 N
 P = 
 P = 
    = 4 × 107 N/m2	

پـەسـتانـى شـلــەى مـەنـگ :
ئاشكـرایە شـلە كێشـى هـەیـە, بۆیە پـەسـتان دەخـاتە سـەر بنـى ئـەو دەفـرەى كـە تیایدایە. وە هـەروەهـا پـەسـتان دەخـاتە سـەر تەنیشتـەكـانـى دەفـرەكـە, چـونكـە گەردەكـانـى شـلـە لەسەر یـەكـترى دەخـلیسكێن. هـەر لـەبەر ئـەم هـۆیـەیە كـە ڕووى شـلــەى مـەنـگ ئـاسـتـى ئاســۆیـى وەردەگـرێت.
دەتـوانـرێت پەیوەندى بیركارى لـەنێوان پەستانـى شـلە و قــووڵى شــاووڵى و چــڕییەكـەى بەم شـێوەى خــوارەوە ئەنجـام بدرێت. 
لـەوێنـەى (2-8) حــەوزێـك ڕووبـەرى بنكـەى (A)ە , تـا قــووڵى (h) شـلـەیەكـى تێدایـە كێشــەچـڕەیەكـەى (ρg)ە.

لەبەرئەوەى :                         P =   ,               =پەستان      	

كەواتە : ئەو پەستانەى شلەكـە دەیخاتە سـەر بنـى حـەوزەكـە 

                                     P =,                     = پەستان      	


                                                       				= پەستان

P =
        كەواتە P = hρg  
ئەمـەش بـزانـەكـە  (ρg = ρm × ag) 
ئەگەر قـووڵـى شلـە بە (m) بێت و (كێشە چڕى) بە (N /m3 ) , ئەوا پەستان بە (N/m2) دەردەچێت, بەڵام ئەگەر قـووڵـى شلـە بە (cm) بێت و( كێشەچڕى ) بە( dyn/cm3 ) , ئەوا پەستان بە( dyn/cm2 ) دەردەچێت .
لـە پەیوەندییەكە دەردەكەوێت كـەپەستـانـى شلـە بەندە لـەسـەر :
1- قــووڵى شــاووڵى شلـەكـە.
2- كێشــەچـڕى شلـەكـە.
سیفەتەكانـى پـەسـتانـى شـلــەى مـەنـگ :
1- پـەسـتانـى شـلــەى مـەنـگ دەوەستێتە سـەر قــووڵى شــاووڵى شلـەكـە .
2- پـەسـتانـى شـلــەى مـەنـگ ڕادەوەستێتە سـەر چـڕیـەكـەى .
3- ئەو پـەسـتانانەى شـلــەى مـەنـگ دەیخـاتە سـەر خـاڵێك لەنـاو شلـەكـەدا لەهـەمـوو ئاڕاستەیەكـەوە یـەكسـان دەبـن .
4- پـەسـتانـى شـلــەى مـەنـگ ڕاناوەستێتە سـەر شـێوە یـان قـەبـارەى ئەو قـاپـەى تیایدایـە .
5- ڕووى شـلــەى مـەنـگ بەشـێوەى ڕووتـەخـتى ئـاسـۆیـى دەبێت . 
6- پەستان لـەسـەر ئەو خـاڵانـەى دەكـەونە نـاو یەك ڕووتـەخـتى ئـاسـۆیـى یـەكسـانە .
نموونە : 
بەرمیلێك ڕووبەرى بنكەكەى (0.3 m2)یە , تـا بەرزى ( 80 cm ) نـەوتـى تێدایە . ئەگەر ڕێژەچـڕى نـەوت ( 0.8 ) بێت , ئـایـا : 
1-ئەو پەستـانەى نەوتەكـە دەیخـاتە سـەربنـى بەرمیلـەكـە چـەنـدە؟ 
2- ئەو هێزەى دەكـەوێتە سـەربنـى بەرمیلـەكـە چـەنـدە؟  
شـیكـار : 
1- ρg = ρr × ρg ئاو
         = 0.8 × 9800
         = 7840 N/m3        كێشەچڕى نەوت
2-   P = hρg
              = 0.8 × 7840
         = 6272  N/m2
3-  P = 
      F = PA
         = 6272 × 0.3 = 1881.6 N 
(6-8) دەســتوورى ئـەرخـەمـیدس Archimede's principle :
تێڕوانـینـەكـانـى ڕۆژانـە ئـەوە پیشان دەدەن كاتێك تەنێـك شـۆر دەكـرێتەوە نـاو شـلەیـەك دەبینـرێت كـە تەنەكـە كـەمێك لەكێشـەكـەى ون دەكـات . لەڕاسـتیدا لەوانەشـە سـەرشلـەكـە بكـەوێت , لـێرەدا دیاردەكـەوێت كـەشلـە هێزێكـى بەرەو سـەر دەخـاتە سـەر ئـەو تەنانـەى لـەناوى دا نقـووم دەكـرێن . بەم هێزەش دەووتـرێت پـاڵهـێزى شلـە(buoyant force) كەبریتیـە لەو هێزەى كە شلە بەرەوسەر دەیخـاتە سـەر ئـەو تەنانـەى لـەناوى دا نقـووم دەكـرێن .

ئـەرخـەمـیدس (287-212) پ.ز , بـیركـارى زان و داهـێنـەرێكـى گریكـى (Greek) بـوو ئـەم ڕاستیەى خــوارەوەى ئـاشكـرا كـرد كـەپـێى دەووتـرێت دەســتوورى ئـەرخـەمـیدس :
هـەر تەنێك هـەمـووى یـان بەشێكـى لـەناو شلـەیەكـدا نقـووم بكـرێت , ئـەوا تـووشـى هێزێكـى بەرەو سـەر دەبێت یەكسـان دەبێت بەكـێشـى شلـە لادراوەكـە.
ئەم دەستـوورە دەتوانرێت بەكـردار ( بەتاقـیكـردنەوە ) بسـەڵمێنرێت . وە هـەروەهـا دەتوانـرێت دەربهێنـرێت بـە سەرنجـدانـى وێنـەى (8-3).
وادابنـێ تەنێـك بەشێوەى لاكێشەى تەریبییە ڕووبەرى بنكەى (A)ە , لەناو شلەیەكدا كەكێشەچڕى (ρg)ە , نقوم كراوە .





= PA     ئەو هێزەى شلەكە بەرەوخوار دەخاتە سەر ڕووى سەرەوەى تەنەكە  
= h1ρgA
h2ρgA= ئەو هێزەى شلەكە بەرەو سەر دەیخاتە سەر رووى ژێرەوەى تەنەكە
پاڵهێزى شلە = h2ρgA - h1ρgA
               =  ρgA (h2-h1) 
		         = ρgAL   (     (    بەرزى تەنەكەیە                                            			         = ρgv
		         = كێشى شلەى لادراو    
پاڵهێزى شلە = كێشى شلەى لادراو
وە كاتێك تەنەكـە سـەرشلە دەكـەوێت, ئـەوا دەتـوانرێت بەهـەمان بـیركـردنەوەى پێشــوو بیسەلمێنین كە : 
              كێشـى تەنـى سـەركـەوتوو  =  پاڵهـێزى شلـە   
                                                =  كێشـى شلـەى لادراو 
                                                =  قەبارەى شلەى لادراو × كچڕ شلە (ρg)  
                                                =  قەبارەى بەشـى نقووم بـوو × كچڕ شلە (ρg)  
نموونە : 
پارچـەیـەك زێـر كـێشـەكـەى لـەهـەوادا (95N)ە, وە لـەنـاو ئـاودا (90N)ە, ئـایـا  ڕێـژەچـڕییـەكـەى چـەندە ؟ 

شـیكـار :            
پاڵهـێزى ئـاو  =  كێشـى ئـاوى لادراو 
كێشـە چڕى ئاو × قەبارەى تەنى نقوم بوو = كێشى تەن لە ئاودا - كێشى تەن لە هەوادا 
95- 90 = V × 9800
5 = 9800 V
V =                   m3  قەبارەى زێڕەكە 
	ρgزێڕ = 	=		       = 19 × 9800 = 186200 N/m3 
	ρr = 	=			= 19

(7-8)پەستانى هەوا (Atmospheric Pressure):
 گۆى زەوى بەچینێك لەهەوا دەورەدراوە ئەستوورییەكەى چەند سەد كیلۆمەترێك دەبێت هەوا كێشى هەیە بۆیە پەستان دەخاتە سەر ڕووى زەوى و سەر هەرتەنێك لەناو هەوا دابێت . ناتوانرێت ڕاستەوخۆ بەهۆى هاوكێشەى پەستانى شلە (P = hρg) پەستانى هەوا بدۆزینەوە, چونكە بەرزى چینى هەوا سنوردار نییە وە (هەواρg) هەوا كەم دەبێت چەند لەڕووى زەوى دووربكەوینەوە .
چینەكانى نزیك ڕووى زەوى پەستێوراون كێشەچڕیان زۆرترە لەچینەكانى سەرەوە. لەڕاستیدا هەژماركردنى پەستانى هەوا بەڕێگەى ناڕاستەوخۆ دەست دەكەوێت, ئەویش بەهۆى تاقیكردنەوەى (تۆرشیلى)ە .بۆرییەكى شووشەیى دیوار ئەستوور درێژییەكەى نزیكى( 90cm )ە, سەرێكى داخراوە پڕ لەجیوە دەكرێت. سەرەكراوەكەى بەپەنجە گەورە دادەخەین ئینجا بەشاووڵى لەناو حەوزێك جیوە سەروخوار دەكرێتەوە. كاتێك پەنجە لەسەر دەمى بۆریەكە هەڵدەگریت دەبینین , ئاستى جیوە لەناو بۆڕیەكەدا دێتە خوارەوە وە لەبەرزى(76cm) دەوەستێت كاتێك ئەم تاقیكردنەوە لەسەر ڕۆخى دەریا ئەنجام بدرێت , وە بەشى سەرووى جیوەكە لەناو بۆڕیەكەدا بەبۆشایى دەمێنێتەوە.
لەوێنەى (8-4) دا, هەریەك لەدووخاڵى (A) , (B) دەكەونە سەر یەك ئاستى ئاسۆیى .

خاڵى (B) لەدەرەوەى بۆرییەكەیە پەستانى هەواى لەسەرە وەخاڵى (A) لەناو بۆریەكەیە پەستانى ستوونى جیوەكەى لەسەرە .

لەبەرئەوەى :  پەستانى جیوە لەسەر ( A ) = پەستانى هەوا لەسەر ( B )  

                                    ρg × h= پەستانى هەوا      
            13.6 × 9800 × 0.76 =  
 = 1.01 × 105 N/m2                         
یەكەى پەستانى هەوا بە N/m2 ( بــــاسكاڵ ) یان ( dyn/cm2 ) یـــــــان(cm-mercury)  واتــــە                 ( جیوە - cm ) دەپێورێت, كاتێك دەگوترێت پەستانى هەوا بۆ نموونە (جیوە-74 cm) یە, ماناى ئەوەیە كەهەوا پەستانەكەى بەقەدەر پەستانى ستونێك جیوەیەكە بەرزییەكەى ( 74 cm )ە .
پەستانى هەوا جێگیرنیە دەكەوێتە سەر ئەم هۆكارانە :
1- بەرزى و نزمى شوێنەكە لەڕووى دەریاوە .
2- بوونى شێ لەهەوادا . 
3- ئاڕاستەى بـا بەرزبۆوەكان .
نموونە :
 ئەگەر بەرزى جیوە لەبارۆمەترى جیوەیى لەسەر چیاى قەندیل بكاتە (72 cm) , ئایا پەستانى هەوا چەندە بە :  1-  (dyn/cm2) -2         (N/m2)   بە        3-           
ئەگەر بزانیت : ( ڕێژەى چڕى جیوە   13.6= جیوەρr) .	
شـیكـار :  
     1– پەستانى هەوا  = ρ gجیوە  × h
		  = (ρr × ρg × (ئاو h
پەستانى هەوا             = 13.6 × 9800 × 0.72
	                     = 95961.6 N/m2
پەستانى هەوا  -2  = ρgجیوە  × h
			   = ρr × ρg ئاو × h
	                     = 13.6 × 980 × 76 
 	                     = 959616 dyn /cm2
3- پەستانى هەوا  = 72 (cm . جیوە) 
(8-8) مـانـۆمــەتـرەكـان (Manommeters): 
مـانۆمـەتـر دەزگـایەكـە بـەكـاردێت بۆ پیـوانـى پەستـانـى گـازە پەنگ خــواردووەكـان, زۆر جــۆریـان هـەیـە, هـەندێكیان بەكـاردێت بۆ پیـوانـى پەستـانـى نـزم, وە هـەندێكیان بەكـاردێت بۆ پیـوانـى پەستـانـى بـەرز . 

(1- مـانۆمـەتـرى دوولاكـراوە:
بریتیـەلـە بۆڕیـەكـى شـووشـە شێوە (U). هـەردوولاى كـراوەیـە شلـەیەكـى تێدەكـرێت بـابڵێین جــیوە بێت. پێش بـەكـارهـێنانـى، ئـاستـى جیوە لـە هـەردوولاى بۆڕیـەكـە دەكـەونە نـاو یـەك ڕووتـەخـتـى ئاسـۆیـى وێنەى (8-5a). وە كاتێك لایـەكـى بۆڕیـەكـە بـەو لـوولەیە دەگـەیەنـرێت كـەدەمـانەوێت پەستـانـى گـازەكـەى نـاوى بپیوین, ئـەوا ئـاستـى جـیوەكـە لـەم لایەى بەلـوولەكـە بەستراوە نـزم دەبێتەوە لـەلایەكـەى تـرى بـەرز دەبێتەوە وێنەى(8-5b). بـەرزى جـیوەكـە بـەگوێرەى لایەكـەى تـر دەپیوین و پەستـانـى گازەكـە بەم جـۆرە هەژمار دەكرێت . 

پەستان لەسەر (A) = پەستان لەسەر (B) 
پەستانـى گازەكە = پەستانى ستونى جیوە  + پەستانى هەوا   
                   =g h ρ+ پەستانى هەوا   

ئەمەش بزانە كە پەستانى هەوا بۆ ئەم هاوكێشەیە لـە بارۆمـەتر وەردەگیرێت.
 ئـەم جـۆرە مـانۆمـەتـرە بۆ پێوانى ئەم پەستانانەبەكـاردەهێنرێن كـە كەمـێك لـە پەستانى هەوا زیـاترە . 










2- مـانۆمـەتـرى كـانـزایـى ( مـانۆمـەتـرى ووشـك ) : 
ئـەو گـازانـەى پەستانیـان بـەرزە وەك هـەواى نـاو تـایەى ئـۆتـۆمبێل بەیەكێك لـەجــۆرەكـانـى پەستان پێوە كـانزاییەكـان دەپیورێن , كـەپـێى دەووترێ مـانۆمـەتـرى بـۆردۆ ( Bourdon type) . وەكـو وێنەى (8-6a-b) . كـەپێكهاتووە لـەبۆریەكـى كـانزایـى دیـوار تەنك سـەرێكـى داخـراوە وە سـەرەكـەى تـرى كـراوەتەوە , چەماندراوەتەوە بـەجــۆرێك شێوەى كـەوانـەى بـازنە وەربگرێت .
كاتێك ئەم مانۆمەترە دەبەسترێت بەلوولەیەك كەپڕكراوە بەگازێك پەستانەكەى گەورەترە لەپەستانى هەوا یان كە بە تایەى ئۆتۆمبێل دەگەیەنرێت وێنەى (8-6a) , ئەوا بۆڕى پەستان پێوەكە كەمێك ڕاست دەبێتەوە , ئەم جوولەى سەرە داخراوەكەى بۆرییەكە دەیكات بەهۆى چەند نوێلێك دەگوازرێتەوە بۆ نیشاندەرێك, ئەمەش لادەدات بۆ ئەو شوێنەى كەپەستانى گازەكەى تیادا دەخوێندرێتەوە وێنە(8-6b) .
                                         









                                    





 (9-8) جوولەى شـلـگـازەكـان Fluids in Motion:
زانین دەربارەى جـوولانـەوەى شـلـگـازەكـان لقێكە لەلقەكـانـى میكانیك , بایەخ دەدات بەخـوێندن و لێكۆلینەوە لـەجــوولەى شلـەكان و گـازەكان. جوولەى شـلـگـازەكـان بەشێوەیەكـى گشتـى ئـاڵۆزە وەك ڕۆیشتنـى ئـاو لە ڕووبارەكان و جوولەى بـا و جوولەى دووكەلأ لە كولانكەكاندا.
لەبەر ئەوەى ڕۆیشتنـى ڕاستەقینەى شلـەكـان ئـاڵۆزە ناتوانرێت بەتەواوەتـى تێى بگەین و لێیـان بكۆڵینەوە , بۆیـە هـەندێك ئاسانكـارى پێشنیار دەكـرێت, ئەویش بە پێشنیاركـردنـى ڕۆیشتنـى شلگـازى نموونەییە(Ideal Fluid). كـە ئەم سیفەتـانەى خـوارەوەى بۆ دادەنرێت :
1- شـلـگـازەكە بێ لینجیە ( لێكخشاندنـى ناوەكـى فەرامۆش دەكـرێت ).
2- ڕۆیشتنـى شـلـگـازەكە یەكبینەیە . واتە خـێرایـى شـلـگـازەكە لەهـەر خاڵێكى دیاریكراودا ناگۆڕێت.
3- شـلـگـازەكە ناپەستێورێت . واتـە چـرییـەكـەى جـێگـیرە.
4- ڕۆیشتنى شـلگازەكە نابێت جوولەى بەخـولى هـەبێت . واتە لول نەخوات لەكاتى ڕۆیشتنـى دا.
 (10-8) ڕۆیشتنـى خــشۆكـانە و ڕۆیشتنـى شـێواو (Streamline flow and turbulent flow):
جـــووڵــەى شـلـگـاز خــشۆكـانە دەبێت كاتێك ڕێرەوەكانـى گەردەكـانـى شـلـگـازەكە یەكترى نابڕن . ڕێرەوەكان بەشێوەی ژمـارەیـەك لەهێلـى یەكتر نـەبڕ دەنوێنرێن, لەیەكترى دوورن لەو شوێنانەى ڕووبەرى بڕگـە فراوانـە, وە لەیەكترى نزیكن لەو ناوچانەى ڕووبەرى بڕگـە تەسكـە, وێنەى (7-8). وە هـەر گەردێك بەخـاڵێك وەك خـاڵـى ( a ) تێپەڕبێت خـێرایـیەكـى دیارى كـراوى هـەبێت, ئەوا هـەمـوو گەردەكـانـى لە پێش و لەدواى ئـەوەوە كـە بە خـاڵـى (a) دا دەڕۆن هـەمـان خـێرایـى و ئاڕاستەیان دەبێت. وە بۆ ئەوەى شـلـگـاز ڕۆیشتنـەكەى خــشۆكـانە بێت پێویستـە:
1- جوولەى لەسـەرخـۆ بێت.
2- لێكخشاندن لەنێوان چینەكـانـى شـلـگـازەكە و دیـوارى بۆڕییەكـە كـەم بێت .  
3- تـوشـى پێچدانـەوەى تیژ و گـۆڕانـى كتوپرى بـڕگـە نەبێت .
وە ئەگەر ڕۆیشتنـى شـلـگـازەكە خـێرا بێت و تـوشـى پێچدانـەوەى تیژ بێت و بەربەستكـەرى دیاركـراو لەڕێگـاى هـەبێت, ئەوا ڕۆیشتنـەكەى شـێواو و گـەردەلوولـى هـەرەمـەكـى دەبێت. 
        





(11-8) هاوكێشەى یـەكبینـە ڕۆیشـتن Continuity Equation :
لەكـاتـى ڕۆیشتنـى خـشۆكـانە و بەفـەرامـۆش كـردنـى پەستێورانـى شلـە, ئـەوا بارستـەى شلـەى تێپەڕبـوو لـەچـركەیـەكدا بەبڕگـەیەكـى بۆڕییەكـە كەڕووبـەرەكـەى فـراوان بێت یەكسـان دەبێت بە بارستـەكـەى لـەچـركەیـەكدا كاتێك بەبڕگـەیەكـى ترى بۆڕییەكـە تێپەڕدەبێت كەڕووبـەرەكـەى تـەسـك بێت.
ئەگەر ڕووبـەرى بڕگـەى بۆڕییەكـە لەشوێنێكـدا ( A1 ) بێت , خێرایـى شلـەكـەش ( υ1 ) بێت , وە ڕووبـەرى بڕگـەى بۆڕییەكـە لەشوێنێكـى تر ( A2 ) بێت , خێرایـى شلـەكـەش ( υ2 ) بێت . وەك لـەوێنەى ( 8-8 ) دیـارە . وە بارستەچـڕى شلـەكـەش ( ρm ) بێت , ئـەوا :
A1υ1ρm  = A2υ2ρm

                  







بـەم هـاوكێشـەیە دەووتـرێ هاوكێشەى یـەكبینـە ڕۆیشـتن تیـایدا دیاردەكـەوێت كـە خێرایـى ڕۆیشتنـى خـشۆكـانەى بارستـەیـەكـى دیاركـراو لـەشلـەیەك بـەپێچەوانـە هـاوڕێژە دەبێت لەگەلأ ڕووبـەرى بڕگـەى ئـەو شـوێنەى پیایدا تێپەڕدەبێت. 
واتـە ئەگەر ڕووبـەرى بڕگـە فـراوان بێت , ئـەوا خێرایـى ڕۆیشتن كـەم دەبێت. وە بـەپێچەوانـەش ئەگەر ڕووبـەرى بڕگـە تەسـك بێت , ئـەوا خێرایـى ڕۆیشتن زۆر دەبێت.

هاوكێشەى بـرنــۆلــى  Bernoull's Equation:
لـەوێنەى (9-8) دا , شلـگازێك لـەناو بـۆڕیەكـى ئاسـۆیدا ڕۆیشتنـى خـشۆكـانە دەڕوات لـەناوچـەى ژمـارە (1) كـەڕووبەرى بڕگەى ( A1 )ە , وە خێرایـى شـلـگـازەكە ( υ1 )ە , وە پەستـانەكـەى لەسـەر خـاڵـى ( a ) ( p1 )ە. بۆ ناوچـەى ژمـارە (2) كـەڕووبەرى بڕگەى ( A2 )ە , وە خێرایـى شـلـگـازەكە ( υ2 )ە , وە پەستـانەكـەى لەسـەر خـاڵـى ( b ) ( p2 )ە . [ خـاڵـى (a)  , ( b )  دەكـەونـە نـاو هـەمـان ئاستـى ئـاسـۆیـى ] .
زانـا بـرنـۆڵـى بۆى دەركـەوت كـەپەستـانـى شـلـگـازەكە دەگۆڕێت بەگـۆڕانـى خێرایـى لەبڕگـە جـیاجـیاكـانـى بـۆڕیەكـەدا. 








وە تـوانـى هـاوكێشەیەك دابڕێژێت تیایـدا پەیوەندى نێوان خێرایـى شـلـگـاز و پـەستـانەكـەى ڕوون بكـاتەوە, كـەشێوە بیركـارییـەكـەى ئـەمـەیـە: 

p1 +         ρmυ12 = p2  +        ρmυ22 

كـەواتە دەقــى دەسـتـوورى بـرنـۆڵـى بـەم جــــۆرە دەبێت :
كۆى پەستانى و جوولە  وزەى یەكەى قەبارەى ئەوشلەى ڕۆیشتنى خشۆكەكانە دەڕوات یەكسانە بەبڕێكى نەگۆر . لەبڕگە جیاجیاكانى بۆڕیەكەدا .
واتە لەو بڕگەیەى خێرایى شلگازەكە زۆرە پەستانەكەى كەم دەبێت , پێچەوانەش ڕاستە .

نموونە :
 ئەگەر خێرایى ڕۆیشتنى ئاو لەبۆریەكى ئاسۆیى ڕووبەرى بڕگەى ( 20cm2 )بێت بكاتە                     4m/s , ئایا خێراییەكەى لەتەنگبوونەوەكەیدا كە ڕووبەرى بڕگەى ( 5cm2 )بێت , دەبێتە چەند ؟ .
شیكار :

A1υ1 = A2υ2
20 × 4 = 5 × υ2
υ2  =         = 16 m/s


هەندێك لەبەكارهێنانەكانى دەستوورى برنۆڵـى :
1- شلە پڕژێن :
 بۆ پڕژاندنى بۆیەى شل لەكاتى بۆیاغكردن و پڕژاندنى شلەى قەڵاچۆكردنى مێروەكان و پڕژاندنى عەترەكان بەكاردێن, كارەكەى بەندە بەدەستوورى برنۆلى. لەوێنەى (10-8) دا تەوژمى هەوا لەناوچەى (1)دا كە ڕووبەرى گەورەیە دەچێتە ناوچەى (2) كەڕووبەرى بچووكە لەئەنجامدا خێرایى تەوژمى هەوا زۆردەبێت پەستانەكەى كەم دەبێت. لەبەرئەوەى پەستانى سەر شلەكە بریتیە لەپەستانى هەوا, زیاترە لەپەستانى هەواى ناوچەى(2) بۆیە شلەكە لەبۆریە شاوڵیەكەدا بەرزدەبێتەوە لەگەڵ هەوا تەوژمە زۆرەكە تێكەڵ دەبێت بەشێوەى پڕشكى ورد لەبۆریەكە بەخێرایى زۆر دەردەچێت.











2- جوولەى فڕۆكەكان :
لەوێنەى (11-8) دا. بڕگەى باڵى فڕۆكە نیشاندراوە كەگۆشەیەكى دیارى كراوى بچووك لەگەڵ ئاسۆدا دروست دەكات, ئەم تەوژمە هەوایەى بەرەو باڵەكە دەچێت دەبێتە دووبەش. بەشێكیان بەژێرەوەى باڵەكە دا دەدات ئاڕاستەى بایەكە دەگۆڕَت, لەئەنجامى كاردانەوە هێزێكى بەرەو سەر كار لەباڵەكە دەكات ئەم هێزە بەشى ئەوە ناكات فڕۆكەكە بەرزبكاتەوە. هێزە زۆرەكەى كەفڕۆكەكە بەرزدەكاتەوە لەئەنجامى ئەوە پەیدادەبێت كە ئەو تەوژمە هەوایەى بەسەرەوەى باڵەكە تێپەڕدەبێت خێراییەكەى زۆردەبێت و پەستانەكەى كەم دەبێت, وەخێرایى هەواكە لەژێرەوەى باڵەكە كەمترە بۆیە پەستان لەسەر ژێرەوەى باڵەكە زیاتردەبێت لەپەستان لەسەرەوەى دا لەئەنجامدا هێزێكى تریش بەرەوسەر پەیدادەبێت كاردەكاتە سەر باڵەكە , دەكاتە A(.(p1-p2 
و ئەم هێزەش شیتەڵ دەبێت بۆ دووپێكنەر پێكنەرى شاوڵى هەوڵى بەرزكردنەوەى باڵەكە دەدات وەپێكنەرى ئاسۆیى بەرهەڵستى جوولە  دەكات. 
كاتێك فڕۆكەكە بەخێرایى نەگۆر دەفرێت هێزى سەرخەر یەكسان دەبێت بەكێشى فڕۆكەكە, وەهێزى پاڵنەرى مەكینەى فڕۆكەكە یەكسان دەبێت بەهێزە بەرهەڵست كەرى جوولەى فڕۆكەكە.
     









3- پێوەرى ڤــانتـۆرى ( The Venturi meter) :
دەسـتـوورى بـرنـۆڵـى بەكـاردەهێنرێت بۆ پیوانـى خێرایى ڕۆیشتنـى شلگازەكان لـەبۆڕیەكـاندا , دەزانین كـە خێرایى خـشۆكـانەى شلگازەكان زیـاد دەبێت لەشوێنە تەنگەكانـدا لەچـاو شـوێنە فـراوانەكـان و لەئـەنجـامدا پەستـان لەشوێنە تەنگەكانـدا كـەمتر دەبێت لەچـاو شـوێنە فـراوانەكـان .
پێوەرى ڤــانتـۆرى پیكدێت لـە بۆڕیەكـى ئاسۆیـى نیوەتـیرەكـەى ( r1 )ە , مـانـۆمـەترێكـى ( P1 ) بۆ پێوانـى پەستانـى شلـەكـەى پـێ بەستـراوە , دواى ئەمـە تەنگبـوونەوەیەك دێت نیوەتـیرەى (r2), و مـانـۆمـەترێكـى ( P2 ) پـێ بەستـراوە . بۆ پێوانـى پەستانى شلەكە لەشوێنى تەنگبوونەوەكـەدا, بەزانینـى بـڕى ئـەم دوو پەستانە و دوو نیوە تیرەكە و بـەكـارهێنانـى هـاوكێشـەیەكـى بیركـاری تایبەت دەتوانـین بارستەى شلـەكـە لە چركەیەكدا كە بەبـۆڕیـەكـە دا دەڕوات دەربهێنین.




پرسیار و ڕاهێنانى بەشـى هەشتـەم
پ1/ وەڵامى راست بۆ یەكێك لەمانەى خوارەوە هەڵبژێرە :
1-	ماددە لە دۆخى پلازما:
-a  تەنها بوارى كارەبایى كارى تێدەكات.
-b تەنها بوارى موگناتیسى كارى تێدەكات.
 -cبوارى كارەبایى و موگناتیسى كارى تێدەكات.
-d هیچ كامیان كارى تێناكەن.
2- پەستانى هەوا لەسەر چیایەكى بەرز بە گوێرەى پەستانى هەوا لە ئاستى دەریا:
 -a یەكسانن.					-c كەمترە.
 -bگەورەترە.					 -dپەیوەندیان بەیەكەوە نیە.
3- مانۆمەتر دەزگایەكە بەكاردێت بۆ پێوانى:
 -aپاڵهێزى شلە. 					 -cپەستانى گازى قەتیس كراو.
 -bپلەى گەرمى					 -dچڕى ماددە.
4- پاپۆڕێك لە روبارێكەوە بۆ ناو دەریا رۆیشت, ئەوا نقومبوونى پاپۆرەكە:
 -aكەم دەبێت.						 -cناگۆڕێت.
 -bزۆر دەبێت.						 -dدەوەستێتە سەر قوڵى دەریاكە.
5- یەكێك لەمانە یەكەى پێوانى پەستان نییە:
	N/m2 –a 						dyn/cm2 –c
 -b    باسكال						kg/m2 -d
پ2/ بەراوردى نێوان سیفەتەكانى گەردەكانى ماددە بكە لەهەرسێ دۆخەكانى.
پ3/ بەراوردى نێوان ڕۆیشتنـى خــشۆكـانە و ڕۆیشتنـى شـێواو بكـە.
پ4/ پێناسەى پەستان بكە؟ یەكەكانى بلێ.
پ5/ پەستانى شلە لەسەر چى بەندە .
پ6/ بۆچى پەستانى هەوا ڕاستەوخۆ بەهۆى ئەم هاوكێشەیە: 
      ( پەستان = كچر ِهەوا × بەرزى چینى هەوا ) ناپێورێت.
پ7/ لەبارۆمەترى تۆریشیلى ئایا بەرزى جیوەكە دەگۆڕێت بەگۆڕانى تیرەى بۆڕیە بەكارهێنراوەكە ؟ بۆچى ؟ 
پ8/ ئەم هۆكارانە چین كەكاردەكەنە سەر پەستانى هەوا ؟ 
پ9/ پێوەرى ڤــانتـۆرى لەچـى پێكدێت و بۆ چ مـەبەستێك بەكـاردێت؟ 

پ10/ چۆن چڕى پارچە كانزایەكى شێوەى شەش پاڵو دەردەهێنیت؟

پ11/  كام شلە پاڵهێزى زیاترە لەسەر ئەو تەنەى تیایدا نقووم دەبێت, ئەو شلەى چڕى  زیاترە      یان ئەو شلەى چڕى كەمترە؟ بۆچى ؟ 
                                
پ12/ بۆڕیەكى شێوە ( U ) بەشاووڵى دانراوە , لەلایەكى جیوەى تێكرا وە شلەیەكى تر لەلایەكەى ترى كرا. ئەگەر بارستە چڕى جیوە ( 13.6 g/cm3) , ئایا بارستە چڕى شلەكەى تر چەندە ؟ 
                                                                                       ( وەڵام :1.9 g/cm3) 





پ13/ سندوقێك ڕووبەرى بنكەى ( 0.2 m2)یە بارستەكەى ( 100 kg )ە , ئایا پەستانەكەى بنى چەندە ؟ .                                                                       
                                                                              ( وەڵام :m2 490 000 N/ ) 
پ14/ حەوزێكى مەلەوانى ( 7.5 m ) درێژو ( 4 m ) پان , تا بەرزى ( 1.2 m ) ئاوى تێدایە. ئـایـا:  1- پەستانى سەر بنى حەوزەكە چەندە ؟ 
2- هێزى گشتى چەندە ؟ 
                                                                   ( وەڵام :352800 N , 11760 N/m2)
پ15/ بـۆڕیەكـى ئـاو لـەتیرەى ( 10 cm) بۆ تـیرەى ( 2cm ) تەسـك دەبێتەوە , ئەگـەر خـێرایـى ڕۆیشتنـى ئــاوەكـە لـەبڕگـە فـراوانـەكـەدا ( 0.1 m/s ) بێت , خـێرایـى ڕۆیشتنـى ئــاوەكـە لـەبڕگـە تـەسـكـەكـە چــەنـدە ؟ 
                                                                                        ( وەڵام : 2.3 m/s) 
پ16/ ئـەگـەر خــێرایـى دەرچــوونـى ئـاو لەكـۆتـایـى بـۆڕیەك كـەڕووبـەرى بـڕگـەى (2.5 cm2) بێت, بكـاتە ( 2m/s) , ئـایـا قــەبارەى ئەو ئــاوەى لـەچـركەیەكـدا لـەبـۆڕیـەكـەدا دەردەچێت چـەندە ؟ 
                                                                                    ( وەڵام : 500 cm3/s )












كار	فعل	Action
تاودان	التعجیل	Acceleration
گۆشەلادان	الازاحە الزاویە	Angular displacement
گۆشەخێرایى	السرعە الزاویە	Angular velocity
گۆشەتاودان	التعجیل الزاوی	Angular acceleration
گۆشەتەوژم	الزخم الزاوی	Angular momentum
گەردیلە(ئۆتۆم)	الژرە	Atom
كەش و هەوا(دەوروبەر)(ئەتمۆسفیر)	الجو	atmosphere
پەستانى هەوا	الچغگ الجوی	Atmospheric pressure
تەوەر	محور	Axis
چەقەتاودان	التعجیل المركزی	Centripetal acceleration
چەقەهێز	القوە المركزیە	Centripetal force
جوولەى بازنەیى	الحركە الدائریە	Circular motion
بازنە	دائرە	circle
لوولە	اسگوانە	Cylinder
شەش پاڵو	مكعب	Cube
سیستمى سم.گم.چركە.بۆ یەكەكان	نڤام سم.غم.پانیە.للوحدات	C.G.S. system of units
چڕى	كپافە	Density
دوورى	بُعد	Distance
لادان	ازاحە	Displacement
وزە	گاقە	Energy
هاوسەنگى	التوازن	Equilibrium
شلگاز	مائع	Fluid
لێكخشاندن	احتكاك	Friction
هێز	قوە	Force
دۆخى گازى 	الحالە الغازیە	Gaseous state
كێشكردن	الجاژبیە	Gravity
بارنەگۆڕین	القصور الژاتی 	Inertia
وزە ى ناوەكى 	الگاقە الداخلیە	Internal energy
جوولە وزە	الگاقە الحركیە	Kinetic energy
درێژى 	الگول	Length
بارستە 	كتلە	Mass
تێكڕاى خێرایى (ناوەندە خێرایى) 	معدل السرعە (متوسگ السرعە)	Mean velocity
پێوان 	قیاس	Measurment
گەرد	جزئیە	Molecule
جوولە	الحركە	Motion
زەبر	عزم	Moment
زەبرى بارنەگۆڕین	عزم القصور الژاتی	Moment of inertia
تەوژم	الزحم	Momentum
ناوك	النواە	Nucleus
وزەى ناوكى	الگاقە النوویە	Nuclear power
چەكە ناوكیەكان	الاسلحە النوویە	Nuclear weapons
كارلێكگەى ناوكى(ریئەكتۆرى ناوكى)	المفاعل النووى	Nuclear reactor
خولگە	المدار	Orbit
ماوەى كاتى (كاتە لەرە)	فترە (زمن الهزە)	Period
دۆخى پلازما	حالە البلازما	Plasma state
رەوگە	الگور	Phase
ماتە وزە	الگاقە الكامنە	Potential energy
توانا	القدرە	Power
پەستان	الچغگ	Pressure 
كردار	إجرا‌و	Process
مووشەك	قژیفە	Projectile  
كاردانەوە	رد الفعل	Reaction
لاكێشە	مستگیل	Rectangle
ساروخ(رۆكێت)	صاروخ	Rocket
جوولەى بەخول	الحركە الدورانیە	Rotational motion
خێرایى رێژەیى	السرعە النسبیە	Relative velocity
خول	دورە	revolution
بڕە نائاڕاستەییەكان 	الكمیات العددیە(الغیر اتجاهیە)	Scalar quantities
سیستمى نێودەوڵەتى بۆ یەكەكان	النڤام الدولی للوحدات	S.I. system
خلیسكە لێكخشاندن	الاحتكاك الانزلاقى	Sliding(kinetic) friction
سەرەتا لێكخشاندن	الاحتكاك الشروعی	Static friction
دۆخى رەقى	الحالە الصلبە	Solid state
گۆ	الكرە	Sphere
گوڕ	الانگلاق	Speed
چوارگۆشە	مربع	Square
كات	زمن	Time 
زەبر	عزم	Torque
سێگۆشە	مپلپ	Triangle 
جوولەى گواستنەوە(جێگۆڕ)	الحركە الانتقالیە	Translation motion
یەكە	وحدە	Unit
رێك	منتڤم	Uniform 
تیراسا(تیرۆگە)	متجهە	Vector 
خێرایى	السرعە	Velocity 
لەرینەوە	الاهتزاز	Vibration 
كێش	الوزن	weight
ئیش	الشغل	Work 



