

بـەشــى پـێـنـجـەم
ئـەلـكـترۆنـیـك     Electronics


 
بـەشــى پـێـنـجـەم
ئـەلـكـترۆنـیـك     Electronics

(5-1)پـێـشـەكــى :
چەمكى ئەلكترۆنیك  هەموو ئەو دیاردانە دەگرێتەوە، كە پەیوەندیان بە ئـەلكـترۆنەوە  هەیە . وەك  ئەو  دیاردانەى لە ئەنجامى جوولەى ئەلكترۆنەكان و دەرچوونیان لە ماددەكانەوە  ڕوودەدات  وە هەروەها ئەم بارو دۆخەش  دەگرێتەوە كە تیایدا  بەهۆى  بوارە كارەبـاییەكان و بوارە مـوگناتیسییەكان دەتوانرێت دەست بەسەر  ڕەوشتـى ئەلكـترۆنان دابگیرێت .
بابەتى ئـەلكـترۆنیـك  ئێستاكە لە ژیانى رۆژانەماندا دەورێكى باڵاو زۆر گـرنگى هەیە ، دەبینین كە دەزگا ئـەلكـترۆنیەكان وەك رادیۆ و تەلەفـزیۆن و كۆمپیوتەر ... هتد . بەفراوانى لە ماڵەكانمادا بەكاردەهێنین ، لە هەموو ئەم جۆرە دەزگایانەدا نیمچەگەیەنەرەكان بەشى گرنگـن لە پێكهاتنیان . جا لەبەر ئەوە پێویستە بەر لەوەى  ئەم بەشە بخوێنین هەندێك دەربارەى ماددە ڕەقە بەلووریە كانزاییەكان و ناكانزاییەكان بزانین ، وەجیاوازییەكانـى نێوان گەیەنەر و نەگەیەنەر و نیمچەگەینەرەكان روون بكەینەوە .

( 2 – 5 ) بـیردۆزى گـورزە وزەكـان  :        Energy Band Theory
پێشتر قوتابى زانیویەتى كە لە گەردیلەى بە تەنیادا  واتە دوور لە گەردیلەكانى دى ئـەلكـترۆنەكان لە خولگەى دیارى كراودا  وێنە(1-5) دەسووڕێنەوە . وە هەر خولگەیەك ئاستێكى  دیارى كراوى وزەى  هەیە كە لە چەند ئاستى ناوەندى پێكهاتووە.
 وزەى ئـەلكـترۆنەكان بەپێى ئاستە وزەكان دیارى دەكرێت. لەنزیك ترین خولگە لە ناوك  تیایدا ئـەلكـترۆنەكان كەمترین وزەیان هەیە . وە چەند ئەو خولگەى ئـەلكـترۆنەكان تیایدا دەسـووڕێنەوە لـەناووكەوە دوورتربێت ، وزەى ئەلكترۆنەكان زۆرتر دەبێت . بەو ئەلكترۆنانەى لە دوورترین خولگە دەسووڕێنەوە دەگوترێ ئەلكترۆنەكانى هـاوهێزى . 














كاتێك ژمارەیەكى زۆر لە گەردیلەكان لە نزیك یەكترى كۆدەبنەوە وەك لە تەنە  رەقە بەبەلوریە كانزاییەكاندا.ئەوا ئەو گەردیلانە بۆ پێكهێنانى پەیكەرى بەلورەكە یەكترى دەگرن. لەم بارەدا ئەلكترۆنەكان سەرەڕاى بـارگەكانـى گەردیلەكەى تایبەت بەخۆى كە كاریان تێدەبكات ، هەروەها هەموو ناوك ئەلیكترنەكانى گەردیلەكانى ترى تەنەكەش كاریان تێدەكات . لەنجامدا ئاستە وزەكان فراوان دەبن ، وە لە جیاتى ئەوەى هەر گەردیلەك ئاستە وزەیەكى دیاركراوى  خۆى هەبێت ، دەبینین بەلورەكە خۆى چەند گورزە وزەیەكى تیادا دروست دەبێت ئەم گوزرزە وزانەش پێكهاتوون لەژمارەیەكى گەورە لە ئاستە وزەى زۆر لەیەكترى نزیكى لێكنەپچراو ، بە دوورترین گورزە وزە دەگوترێت گورزە وزەى هاوهێزى  Valence Band ، ئەلكـترۆنەكان لەم گورزەیەدا  بە گەردیلەوە بەستراون و لە گەیاندنى كارەبایى بەشدارى ناكەن ، بەڵام كاتێك ئەلكـترۆنەكانى گورزەى  هاوهێزى ئەو بڕە وزەیە وەردەگرن كە بەشى ئەوە بكات  لەگەردیلەكانەوە  ئازادیان بكات ئەوا ئەم ئەلكترۆنانە بازدەدەن بۆ گورزەیەكى دواتر پـێى دەگوترێ گورزەى گەیاندن (Conduction Band  ) ئەو ئەلكـترۆنانەى  لە گورزەى  گەیاندن دان ئەلكـترۆنى سەربەستن ، بەشدارى لە گەیاندنى كارەبایى دەكەن .
لەنێوان گورزەى گەیاندن و گورزەى هاوهێزى ، ناوچەیەكى قەدەغەكراو هەیە ئاستەكانى وزەى  تێدانیە و نابێت ئەلكترۆنەكان لەم ناوچەیەدا هەبن ، پـێى دەگوترێ كەلێنە وزەى دابڕاو   Forbidden Band  . بڕوانە وێنەى ( 2 - 5 ) .














( 3 – 5 ) پـۆلـین كـردنى مـاددەكان بەگـوێرەى بـیردۆزى گـورزە وزەكـان :
                      (( نەگـەیەنەر و گـەیەنەر و  نیمـچـە گـەیەنەرەكان ))
ماددەكان لە سروشتدا لە رووى تێپەر بوونى تەزووى كارەباى   بەناویاندا بەپێى بەرگرى تایبەتى ئەم مادانە بۆ چەند بەشێك  دابەش دەكرێن ، نەگەیەنەرو گەیەنەر و نیمچەگەیەنەرەكان . ئێستاكەش بەپێى بیردۆزى گورزە وزەكان میكانیزمى گەیاندنى كارەبایى لەو ماددانەدا  روون دەكەینەوە .

(a ) نەگـەیەنەرەكان ( جـیاكەرەوەكان ) (insulators  ) – (  nonconductors)
لەم ماددانە ئەلكـترۆنەكانى هاوهێزى  لەگەردیلەكانیاندا زۆر  بەتوندى بە گەردیلەكانەوە  بەستراون ، بۆیە بۆ ڕزگار بـوونیان لە كێشكردنى ناوك پێویستیان بەبوارێكى كارەبایى زۆر توند هەیە . لە بارودۆخى ئاسایى دا نەگەیەنەرەكان بارگەى سەربەستیان تێدانیە بۆ گواستنەوە تەزووى كارەبا . وەك لاستیك و ئەلكهول و ماددە ئەندامییەكان .
سیفەتەكانى گورزە  وزەكان لەنەگەینەرەكاندا:
1) گورزەیەكى هاوهێزى پڕ لە ئەلكـترۆنى هەیە .
2) گورزەى گەیاندنى هیچ ئەلكـترۆنى سەربەستى تێدانیە .
3) لەچاو ماددەكانى دى كەلێنە وزەیەكى  دابراوى گەورەى هەیە. ئەمەش دەبێتە هۆى ئەوەى كە لە پلەى گەرمى ئاسایدا گواستنەوەى ئەلكـترۆنەكان بۆ گورزەى گەیاندن روونەدات و گەیاندنى كارەبایى لەپلەى گەرمى بەرزیش دا زۆر كەم بێت وێنەى ( 3 – 5 ) .
بەرگرى كارەبایى نەگەیەنەرەكان بە گەرمكردن كەم دەبێتەوە ، بەڵام هەر بە گەورەیى دەمێنێتەوە لەچاو ماددەكانى دى ، بۆ ئەوەى ئەلكـترۆنێك لە گەردیلەكەیەوە جودابكەینەوە پێویستیمان بە وزەیەكى گەورە هەیە ، بۆیە زۆربەی ماددە نەگەیەنەرەكان دەتوێنەوە پێش ئەوەى بە رادەیەكى گونجاو تواناى گەیاندنى كارەباییان باش بێت.
	












b) گـەیـەنـەرەكـان :    Conductors      
لە گەیەنەرەكاندا گورزەى هاوهێزى و گورزەى گەیاندن دەچنە ناویەكەوە و كەلێنە وزەى دابراو نامێنێت .بۆیە ماددە گەیەنەرەكان لەبارى ئاسایدا  ژمارەیەكى زۆر لە ئەلكـترۆنى سەربەستیان تێدایە و لەئەنجامى جووڵـەى ئەم ئەلكـترۆنانە تەزووى كارەبا بەناویاندا تێپەڕدەبێت ، كەواتە گوێزەرەوەى بارگە لە گەینەرەكاندا تەنها ئەلكـترۆنن . وەك : زیو و مس و جیوە .











c) نیمـچـە گـەیـەنـەرە پوختەكان :       Semiconductors  Intrinsic
ماددە نیمچە گەیەنەرەكان پێكهاتێكى بەللوریان هەیە . گەردیلەكانیان بەشێوەیەكى رشتەیى و ئەندازەیى زۆر جوان و بە دوورى  دیارى كراو لەیەكترى رێكخراون ، ئەم رشتـەى گەردیلەكان پـێى دەگوترێ  پەیكەرى بەللورە (Lattice  ) ، نموونەى باو بۆ ماددە نیمچە گەینەرەكان  جەرمانیۆم     ( Ge ) و سلیكۆنە ( Si ) .
گەردیلەى جەرمانیۆم ( Ge ) بۆ نموونە ( 32 ) ئەلكـترۆنى هەیە ( 28 ) ئەلكـترۆن سەر بەخولگەكانى ناوەوەن و بەتوندى بە ناوكى گەردیلەوە بەستراون . بەڵام چوار ئەلكـترۆنەكەى دى لە خولگەیەكى دەرەوە ( هەرە دوورەكە لە ناوكەوە ) دەسوڕێنەوە پێیان دەگوترێ  ئەلكترۆنە هاوهێزەكان  ( Valence electrons ) . كەچى گەردیلەى سلیكۆن (Si  ) ، ( 14 ) ئەلكـترۆنى هەیە، (10) یان ناوەكین . وە چوارەكەى دى ئەلكـترۆنى هاوهێزین . گەردیلەكانى ئەم ماددانە  بە جۆرە  بەندێك  بە یەكترى دەبەسترێنەوە پـێى دەگوترێت  بەندى هاوبەش .
بۆ نموونە هەر گەردیلەكى  سلیكۆن بە چوار گەردیلە دەورە دراوە . هەر یەكیان لە پـڕكردنەوەى بەرگى دەرەوەى  گەردیلەكەى  نـاوەڕاسـت بەشــدارى دەكـات . وێنـەى(b ، a 5 -5 ) ئەویش بە هاوبەشبوونى ئەلكـترۆنێك لەهەر یەكیاندا لەگەڵ گەردیلەی ناوەڕاست، ئەم دوو ئەلكـترۆنە لەنێوان گەردیلەى ناوەڕاست و گەردیلەى تەنیشتى هاوبەش دەبن . واتە هەر ئەلكـترۆنێك لە ئەلكـترۆنەكانى هاوهێزى لەهەمان كاتدا سەر بە دوو گەردیلە دەبێت . 








 






1) نیمـچـەگـەیەنەرە پوختـەكان لەپلەى گەرمـى زۆر نزمـدا  ( .˚ كلڤـن )(0ºk) :
لەم پلە نزمەدا ئەلكترۆنەكانى هاوهێزى  ئەو بڕە وزە گەرمیەیان دەست ناكەوێت تا بتوانن بەندە هاوبەشەكانیان بشكێنن و لە گورزەى هاوهێزیەوە  بازدەن بۆ گورزەى گەیاندن . لەبەر ئەوە نیمچەگەینەرەكان لەم پلە گەرمیە نزمەدا هیچ ئەلكـترۆنى سەربەستیان تێدا نابێت ، بۆیە بە نەگەیەنەر دادەنرێن  هێلكارى گورزە وزەكانى نیمچەگەیەنەرەكان لە ( .˚ كلڤـن ) (0ºk)  وەك هى ماددە نەگەیەنەرەكانە ئەوە نەبێت كە كەلێنە وزەى دابراوى بچووكە . وێنەى ( 6 – 5 ) .

(1) گـورزەى هـاوهـێزى پڕە لە ئەلكـترۆن .
(2) گورزەى گەیاندن ئەلكترۆنى تێدانیە .
(3) كەلێنەوزەى دابڕاو بچووكە .














2) نیمـچـە گەیەنەرە پوختـەكان لەپلـەى گەرمـى ئاساییدا :
لەبەر بچووكى  كەلێنەوزەى  دابڕاو . لەپلەى گەرمى  ژووردا ( 300  كلڤن )(300ºk) هەندێك لە ئەلكترۆنەكانى گورزەى هاوهێزى ئەو بڕە وزە گەرمیەیان دەست دەكەوێت  تا بەندە هاوبەشەكانیان بشكێنن و بگوازنەوە بۆ گورزەى گەیاندن . بەڵام هەر یەكێك لە ئەلكترۆنە گوازراوەكان لە شوێنەكەى خۆی دا لە گورزەی هاوهێزیدا كونێك (Hole) بەجێدەهێلێت . وە ئەگەر وا رێكەوت كە ئەلكترۆنێك بكەوێتە ناو ئەو كونەوەو پڕى بكاتەوە ئەوا لەو شوێنەى ئەلكترۆنەكەى لێ هاتووە كونێكى نوێ پەیدادەبێت ، بۆیە لەبارودۆخى ئاسایى دا ئەلكترۆنە سەر بەستەكان و كونەكان بەهەموو لایەكدا بە ئاراستەى  هەرەمەكى دەجوولێن ، وە ئەگەر بوارێكى كارەبایى دەرەكى ئاڕاستەى ماددەیەكى نیمچەگەیەنەر بكرێت ئەوا ئەلكترۆنەكان لەگورزەى گەیاندن بەپێچەوانەى بوارەكە دەجولێن كونەكانیش لەگورزەى هاوهێزى دا بەئاراستەى بوارەكە دەجوولێن . كەواتە لە نیمچەگەیەنەرەكان جووت ( ئەلكترۆن- كون ) بەشدارى لەگەیاندنى كارەبا دەكەن .ئەمەش لەگەڵ گەینەرەكان جودایە كە تەنها تیایاندا ئەلكترۆنە سەربەستەكان بەشدارى لەگەیاندنى كارەبا دەكەن .

سـیفەتەكانى گورزە وزەكان لە نیمچەگەینەرى پوختدا لەپلەى گەرمى ئاساییدا : 
1) لە گورزەى گەیاندن ئەلكترۆنى سەربەست هەیە . 
2) لە گورزەى هاوهێزى دا كونى موجەب هەیە .
3) ژمارەى ئەلكترۆنە سەربەستەكان لە گورزەى گەیاندن یەكسانە بەژمارەى كونەكان لە گورزەى هاوهێزى . وێنەى ( 7 – 5 ) ، ( 8 – 5 ) .
 














































 ( 4 – 5 ) مـاددە نیمـچـە گەیەنەرە خـڵـتدارەكان :Extrinsic Semiconductors      
تواناى كارەبا گەیاندنى ماددە نیمچەگەیەنەرەكان بە دوو رێگا دەتوانرێت زیاد بكرێت . 
یەكەم : بە بەرزكردنەى پلەى گەرمى ، كە دەبێتە هۆى زیاد كردنى ژمارەى ئەو ئەلكترۆنانەى  بەرەو گورزەى گەیاندن دەچن . لە بەرامبەردا  ژمارەى كونەكانیش  زیاد دەبێت . واتە ژمارەى جووت
 ( ئەلكترۆن – كون ) زۆر دەبێت .  
دووەم : بەڕێگایى خڵتە تێكردن Doping  لەم رێَگەیەدا رێژەیەكـى كەمى دیارى كراو خڵتە Impurities   دەكرێتە بەللورەیەكى نیمچەگەیەنەرى پوخت . لەنجامدا گەیاندنى كارەبایى باشتر دەبێت .


خـڵَتـەكـان دوو جـۆرن :
(1) خڵتە لەجۆرى بەخشەر ( Donor ) وەك زەرنیخ و ئەنتیمۆن و فسفۆر . گەردیلەكانى ئەم ماددانە پێنج ئەلكترۆنى هاوهێزیان هەیە ، بەخڵتەى هاوهێزیە پێنجییەكان(خماسی) ناودەبرێن . 
(2) خـڵتـە لـەجـۆرى وەرگر ( Acceptor ) وەك بۆرۆن و گالیـۆم و ئـەلـەمنیـۆم . گەردیلەكانى ئەم ماددانە سێ ئەلكترۆنى هاوهێزیان هەیە . بەخڵتە هاوهێزیە سیانییەكان ناودەبرێن .  

(a) نیمچە گەیەنەری جـۆری ( N ) :N- Type Semiconductor 
ئەم جۆرە نیمچە گەیەنەرە بەتێكردنی خڵتەیەكی هاوهێزی پێنجی دەست دەكەوێت . بۆنمونە كاتێك ئەنتیمۆن ( Sb ) بەرێژەیەكی زۆر كەم دەكرێتە ناو بەللورەیەكی سلیكۆنی پوختەوە . هەرگەردیلەیەكی ئەنتیمۆن تا لەپەیكەری بەللورەكە جێگیر بێت ، لەگەڵ چوار گەردیلەی سلیكۆنی هاوسێیـدا بەندی هاوبەش پێكدێنێت . ئەلكترۆنی پێنجەم بواری پێكهێنانی بەندی هاوبەشی نابێت . بۆیە بەئاسانی بەوزەیەكی زۆر كەم دەورووژێنرێت و بۆ گورزەی گەیاندن دەگوازرێتەوە وەك ئەلیكترۆنی سەربەست لەناو پەیكەری بەللوورەكەدا دەگەڕێت . وێنـەى ( a،b 9- 5 ) (بەم جۆرە خڵتانە دەگوترێ بەخشەر چونكە ئەلیكترۆن بە بەللورەكە دەدەن ) .













لەئەنجامی ئەم خلتە تێكردنە ژمارەی ئەلكـترۆنەكان لە گورزەی گەیاندن زۆر دەبێت ، گەیاندنی كارەبای سلیكۆن باشتر دەبێت .
كاتێك  ئەلكـترۆنی پێنجەم لەگەردیلەكانی ماددەی بەخشەر وەك (sb) ، بۆ گورزەی گەیاندن دەچن ، ئەوا كون لەشوێَنی خۆیاندا بەجێناهێلن ،بەڵام ئەم گەردیلانە كاتێك ئەلیكترۆنەكان  لێیانەوە دەردەچن دەبن بەئایۆنی موجەب ( sb+ ) ئەم ئایۆنانەش بەشداری لەگەیاندنی تەزووی كارەبا ناكەن چونكە بەتوندی بەپەیكەری بەللورەكە بەستراون .
بەكاریگەری گەرمی ژمارەیەك لە ئەلكـترۆنەكانی گورزەی هاوهێزی لەماددەی سلیكۆن دا بەندە هاوبەشەكانیان دەشكێنن و دەگوازنەوە گورزەی گەیاندن . ئەم ئەلكـترۆنانە كونی موجەب لەشوینەكانی خۆیاندا جێدەهێلن .
لە نیمچە گەیەنەری جۆری ( N ) دا ژمارەی ئەلكترۆنەكان لەگورزەی گەیاندن زۆرتر دەبێت لەژمارەی كونەكان لەگورزەی هاوهێزی دا . بۆیە ئەلكترۆنە سەربەستەكان بە گوێزەرەوەیەكی سەرەكی دادەنرێن و كونەكان بەگوێزەرەوەیەكی ناوەندی . گواستنەوەی تەزووی كارەبا بەزۆری دەكەوێتە سەر شانی ئەلكترۆنەكان لەبەر زۆری ژمارەیان .

(b) نیمچە گەیەنەری جـۆری ( P ) :P- Type Semeconductor 
ئەم جۆرە نیمچە گەیەنەرە بەتێكردنی خلتەیەكی هاوهێزی سیانی(خلتەی وەرگر) دەست دەكەوێت . بۆنمونە كاتێك بۆڕۆن (B)  دەكرێتە ناو بەللورەیەكی سلیكۆنی پوختەوە(Si) . هەرگەردیلەیەكی بۆڕۆن تا لەپەیكەری بەللورەكە جێگیر بێت ،لەگەڵ چوار گەردیلەی سلیكۆنی هاوسێیدا بەندی هاوبەش پێكدێنێت .بەڵام یەكێك لەم بەندانە تێرنابێت بەنەبەستراوی دەمێنێتەوە.لەبەرئەوە كونێك پەیدادەبێت . ئەم كونەش  ئەلكتڕۆنێكی گەردیلەكی سلیكۆنی تەنیشتی وەردەگرێت و پڕدەبێتەوە . كونێكی دی لەشوێنی ئەم ئەلكـترۆنە پەیدا دەبێت ( بەم جۆرە خلتانە دەگوترێ وەرگر ، چونكە ئەلكـترۆن لەگەردیلەكانی سلیكۆن وەردەگرن ) ، وێنە (5-10 a,b)















لەئەنجامی ئەم خڵتە تێكردنە ژمارەی كونەكان لە گورزەی هاوهێزی زۆر دەبێت ، گەیاندنی كارەبایی سلیكۆن باشتر دەبێت .
كاتێك گەردیلەكانی ماددەی وەرگر ( بۆرۆن ) ئەلكـترۆن وەردەگرن ، دەبن بەئایۆنی سالب  ئەم ئایۆنانەش بەشداری لەگەیاندنی تەزووی كارەبا ناكەن ، چونكە بەتوندی بەپەیكەری بەللورەكە بەستراون .
بەكاریگەری گەرمی ژمارەیەك لە ئەلكـترۆنەكانی سلیكۆن بەندە هاوبەشەكانیان دەشكێنن و دەڕۆن بـۆ گورزەی گەیاندن . وە لەشوێنەكانی خۆیاندا كون جێدەهێلن .
لە نیمچە گەیەنەری جۆری (P) دا ژمارەی كونەكان لەگورزەى هاوهێزیدا لەژمارەی ئەلكـترۆنە سەربەستەكان لەگورزەى گەیاندندا زۆرتر دەبێت . بۆیە لەم بارەدا كونەكان بە گوێزەرەوەیەكی سەرەكی دادەنرێن و ئەلكـترۆنەكان بە گوێزەرەوەیەكی ناوەندی ، چونكە گواستنەوەی تەزووی كارەبا بەزۆری دەكەوێتە سەرشانی كونەكان .

 





( 5 – 5 ) ( گەهێنی دووانی - PN junction ) یان (پێكگەیاندنی دووانی یـان دایۆد – Diod )
كە بەللورەیەكی نیمچەگەیەنەرێك ، لەلایەكیەوە بەخڵتەی هاوهێزی پێنجی ، وە لەلاكەی تری بەخڵتەی هاوهێزی سیانی خڵتاوی دەكرێت ئەوە گەهێنێكی دووانیمان دەست دەكەوێت كە پێی دەگوترێ دووانی بەللوری ( یان دایۆدی بەللوری ) .
بەو ڕووەی  لێكیان جیادەكاتەوە دەگوترێ پێكبەست . ناوچەیەكی تەنك لەهەردوو دیـــوی پـێكبـەســتـەكـە پـەیـدادەبێـت گــوێــزەرەوەی بـــارگـەی سەربەستـی تێدانـابێت 
( ئـەســـتـووریـەكـەی نـزیكـەی 1 مـایـكـڕۆمـەتـرە )(1µm) پـێی دەگـوتـرێ چـــیـنـى داڕن 
( Depletion Layer ) . ئەمەش لەبەر ئەوەیە ئەلكـترۆنەكانی ناوچەی (  N) بۆ ناوچەی (P  ) وە كونەكانی ناوچەی ( P ) بۆ ناوچەی ( N ) بەناو پێكبەستەكە تێپەردەبن لەئەنجامدا چینێك  ئایۆنی سالیب لە ناوچەی ( P ) دا وە چینێك ئایۆنی موجەب لە ناوچەی (  N) پەیدادەبێت ، بەمەش جیاوازیەكی ئەركی كارەبای لەنێوان هەردوو دیوی پێكبەستەكە دروست دەبێت ، پێی دەگوترێ  ئەركی بەربەستكار  Barrier Potential  ،  ئەمەش بوارێَكی كارەبایی لەناوچەی داڕن دروست دەكات ئاڕاستەكەی پێچەوانەی ئاڕاستەی جوڵەی بارگە گوێزەرەوەكان ( ئەلكـترۆنەكان و كونەكان ) دەبێت ، ئەم بوارە زیاددەكات تا دەتوانێت ئەم هاتن و چوونەی ئەم دووجۆرە بارگە بوەستێنێ و هاوسەنگی رووبدات . 
( جیاوازی ئەرك لەم بارەدا 0.7 ڤۆلتە بۆ سلیكۆن و 0.3 ڤۆلتە بۆ جەرمانیۆم لەپلەی گەرمی ئاساییدا  ) بڕی ئەم جیاوازی ئەركەش بەگۆڕانی پلەی گەرمی و رێژەی خڵتە تێكراوەكان دەگۆڕێت . وێنەى (11–5 ) ، (5-10 a , b , c)








	




























لادانـی بەرەو پێشـی گـەهـێنـی دووانـی PN   ( دایـۆد  PN) :
كاتێك جەمسەری موجەبی پاتریەك بە ناوچەی (P   ) دەبەسترێت وە جەمسەری سالبی پاتریەكە بەناوچەی (N  ) دەبەسترێت . وێنەى (13–5 ) . لەم بارەدا دەڵێیـین ئەم دووانیە بە ئاراستەی بەرەو پێش لادراوە  Forward Biased ، چونكە رێگا بەتێپەڕبوونی تەزوو بەناو پێكبەستەكە دەدات ، لەبەر ئەوەیە كە كونەكان لەجەمسەرە موجەبەكەی پاتریەكە دوور دەكەونەوە و ئەلكترۆنەكانیش لە جەمسەری سالیبەكەی پاتریەكە دووردەكەونەوە . كونەكان و ئەلكترۆنەكان بەرەو ناوچەی پێكبەست دەچـن لەوێ دا هاوتا دەبن .لە ئەنجامدا تەزوو بە سووڕەكەدا دەڕوات .  وێنەى (13– 5) . 
لـە لادانــى بـەرەو پـێـشــدا :
1) جەمسەری موجەبی پاتری بە ناوچەی ( P ) وە جەمسەری سالبی پاتریەكە بە ناوچەی  ( N ) دەبەسترێن .
2) ئەو ڤۆلتیەی دەخرێتە سەر دووانی ( PN ) بوارێكی كارەبایی پەیدادەكات پێچەوانەی بوارەكەی چـینـى داڕن . بۆیە ئەستووری چـینـى داڕن كەم دەبێت ئینجا رێگا بە تێپەڕبوونی تەزووێَكی زۆر دەدات . 
3) بەرگری دووانیەكە كـەم دەبێت .
4) تەزووێكی زۆر بەسـووڕەكەدا دەڕوات .























لادانـی پێچـەوانەی گـەهـێنـی دووانـی PN   ( دایـۆد  PN ):
كاتێك جەمسەری موجەبی پاتریەك بە ناوچەی (  N) دەبەسترێت وە جەمسەری سالبی پاتریەكە بەناوچەی ( P ) دەبەسترێت . وێنەى ( 14 – 5 ) . لەم بارەدا دەڵێیـین ئەم دووانیە بەئاراستەی پێچەوانە لادراوە ( Revers  Biased ) .   
لەم بارەدا كونەكان بەرەو جەمسەرە سالیبەكەی پاتریەكە كێشدەكرێن ، ئەلكـترۆنەكان بەرەو جەمسەرە موجەبەكە كێشدەكرێن ، لەئەنجامدا هەریەك لەكونەكان و ئەلكـترۆنەكان لەناوچەی پێكبەست دووردەكەونەوە و تەزوو بەناو دووانیەكەدا ناڕوات . 
لـەلادانــى پـێـچـەوانـەیـى دا :
1) جەمسەری موجەبی پاتری بە ناوچەی ( N ) وە جەمسەری سالبی پاتریەكە بە   ناوچەی ( P ) دەبەسترێت .
2) ئەو ڤۆلتیەی دەخرێتە سەر دووانی ( PN ) بوارێكی كارەبایی پەیدادەكات ، ئاراستەكەى بەئاراستەی بوارەكەی چـینـى داڕن دەبێت . بۆیە ئەستووری چـینـى داڕن زیاد دەبێت ئینجا رێگا بە تێپەڕبوونی تەزوو نادات .
3) بەرگری دووانـى بەللـورى زۆر دەبێت .
4) تـەزوو بە سووڕەكەدا ناڕوات ( تەنها تەزووێكی لاواز نەبێت ) .





























( 6 – 5 ) بەكارهـێنـانەكانـی گەهێنى دووانـی ( PN ) :Applications of (PN)Diod 

(1) ڕاسـتكـەرەوە :    Rectifier
دەزگایـەكـە تـەزووی نۆرەكـی (a.c) بـۆ تـەزووێكـی یەك ئـاراسـتـە دەگــۆڕێـت ، ئــەم دەزگایەش لەبەكارهێنانی دووانی ( PN ) لەسووڕەكەدا دەستدەكەوێت .لەنیوەی یەكەمی لەرەی تەزوودا لادانی دووانیەكە بەرەو پێش دەبێت و تەزوو بەسووڕەكەدا دەڕوات ، وە لادانەكەی لەنیوەی دووەمی لەرەی تەزوودا بەئاراستەی پێچەوانە دەبێت و تەزوو بەسوورەكەدا ناڕوات . بۆیە تەزووی دەرچوو بەیەك ئاراستە دەبێت . وێنەى ( 15 – 5 ) سووڕی ڕاستكەرەوەیەكی نیوە شەپۆلأ دەنوێنێت .










(2) دایـۆدی روونـاكـیـدەر  :    (  L . E . D)  Light  Emitting  Diod

دایۆدێكە لە نیمچەگەیەنەری زەرنیخیدی گالیۆم ( GaAs ) دروستكراوە . كاتێك ئەم دووانیە بەلادانی بەرەو پێش لادەدرێت ، بەپێی پێكهاتەكەی رووناكی ( سـوور یان زەرد یان سەوز ) تیشكدەدات . هۆی دەرچوونی رووناكیەكەش لەباری لادانی بەرەو پێش ئەوەیە ، كە ئەلكـترۆنەكان لەناوچەی ( N ) بەناو پێكبەستەكەدا بەرەو ناوچەی ( P ) دەڕۆن و دەكەونە ناو كونەكان ، لەئەنجامدا ئەم ئەلكـترۆنانە وزە وون دەكەن ئەم وزە وون  بووەش بەشێوەی رووناكی لەدووانیەكە دەردەچێت .
ئەم جۆرە دایۆدانە لەشاشەی پیشاندانی دەزگاكان وەك لە ژمێركارەكان و حاسیبەكان ( كالكولێتەر ) و كاتژمێرە رەنووسیەكان بەكاردێت هەندێ دووانی تیشكی خوارسوور تیشك دەدن ئەمانە بۆ ئاگاداركردنەوە لە ( دز ) و چـەكـە ئاراستەكراوەكان  بەكاردێن . وێنـەى (16–5) .
ئەم جۆرە بەللورە تیشكدەرانە بەوە لەگلۆپی ئاسایی جیادەكرێنەوە كـە :
1) تەمەنیان درێژترە .
2) قەبارەیان بچوكترە .
3) وزە كاركردنیان كەمترە .

تـێـبـیـنــی:
ئەم دووانیەی لەسلیكۆن دروست دەكرێت زۆرترین ئەو وزەی تیشـكــى دەدات بەشێوەی گەرمی دەبێت .




















(3) دایــۆدی روونـاكــی :  Photo diods
a) دایـۆدی هـەسـتیـار بـۆ روونـاكــی :
ئەگەر رووناكی بكەوێتە سەرناوچەی داڕنی ئەم جۆرە دایۆدانە كاتێك بەئاراستەی پێچەوانە لادرابێت ، ئەوا بەكاریگەی رووناكیەكە ژمارەیەك لە ئەلكـترۆن و كون لە چـینـى داڕن ئازاد دەبن لەئەنجامدا گەیاندنی دووانیەكە بۆ تەزووی كارەبا باش دەبێت و بەرگری كەم دەبێت و تەزوو بەسووڕەكەدا دەڕوات ،چەند توندى رووناكى لێدەر زۆر بێت ، ژمارەی ئەلكـترۆن و كونە ئازاد بووەكان زۆر دەبێت تەزووش زۆر دەبێت . لەبەر ئەم  هۆیەش ئەم جۆرە دایۆدە وەك پێوەرێك بۆ توندی رووناكی بەكاردێت . وێنەى ( 17 – 5 ) .






b) دایـۆد وەك خـانەیـەكـی خـۆركـار :
 دایۆدێكی ( PN )ی ڕووبەر فراوانە ، چینی ( N )ی تەنك و تاپلەیەكی زۆر خڵتەكراوە . كاتێك رووناكی خۆر ( یان هەر سەرچاوەیەكی دی ) بەناو چینی  (N  ) دەكەوێتە سەر ناوچەی داڕن وێنە      ( 18 - 5 ) ، ئەوا چەندین جووت ( ئەلكـترۆن – كون ) لەهەردوو دیوی پێكبەستـی دایۆدەكە دیاردەكەوێت لەئەنجامدا جیاوازیەكی ئەركی كارەبایی (V 0.5  )ی نەگۆر پەیدادەبێت .ئەم جۆرە خانەیە وەك سەرچاوەیەكی تەزوو لە مـانگـە دەستكردەكان و حاسیبە و كاتژمێرەكان بەكاردێت .

  






بـەرگـرەی روونـاكــی :Photoconductive Cell
لەسەر ئەم بنچینە كاردەكات كە بەرگری نیمچەگەیەنەرەكان ( وەك سیلینیۆم (Se  ) و گۆگردی كادمیۆم ( CdS ) ) كەم دەكات كاتێك تیشكی رووناكیان دەكەوێتە سەر . لەڕاستیدا لەتاریكی دا بەرگری ئەم ماددانە زۆر گەورەیە بەڵام كاتێك رووناك دەكـرێنـەوە بـەرگـرییـان كـەم دەكــات لـەئـەنجــامـی پـەیـدابوونـی ژمــارەیــەك لە جـووت (ئەلكـترۆن– كون ). 
سادەترین شێوەى ئەم خانەیەى كە سیلینیۆم تیایدا بەكارهاتووە لەوێنـــەى (5-19a,b,c)پیشاندراوە . ئەم جـۆرە خانەیە لەمـاددە نیمچەگەیەنەرەكە پێكدێت و دوو جەمسەری گەیەنەری(electrodes) پێ بەســتراوە . بەرگری ئەم خانەیە زۆر بەرزە كاتێك رووناك ناكرێتەوە لەئەنجامـدا تەزوو بەسووڕەكە دا ناڕوات . كەچی كاتێك رووناك دەكرێتەوە بەرگری خانەكە زۆر كەم دەكات  تەزووی سووڕەكە زۆردەبێت . ئەم جۆرە خانانە بەكاردێت بۆ كەشف كردنی شوێنی پاپۆر و فڕۆكەكان بەهۆی ئەو گەرمایەی لەگزۆزەكانیانەوە تیشك دەدرێت و بۆ ئاگاداركردنەوە لەئاگر تێبەربوون و دزین بەكادرێت .

















(4) دووانـی ( PN ) بـۆ پەیـداكـردنــی لــێزەر :
دووانی لەیزەر لەڕاستیدا پێش خستنێكی دووانەی دەركەری رووناكیە . كاتێك پێكبەستـی دووانەی (P-N )ی دووانەی زەرنیخیدی گالیۆم بەئاراستەی بەرەوپێش لادەدرێت ، ئەلكـترۆنەكان بەناوپێكبەستەوە لەگورزەی گەیاندن دەچن بۆ گورزەی هاوهێزی و لەگەلأ كونەكان یەك دەگرن لەئەنجامدا رووناكیەكی ئاسایی دەردەچێت. وە كاتێك تەزوو تاڕادەیەك زیاد دەكرێت كە تێپەرێت لەتەزووی مولەقە لەم بارەدا دابەشبوونی پێچەوانە ڕوودەدات و لەئەنجامی بزوێنە تیشكدان تیشكی لەیزەر لەدووانیەكە دەردەچێت . وێنـەى (5-20) .ئەم تیشكەش ئـەم سیفەتانەی هەیە :
(1) تـاك ڕەنگە ( درێژە شەپۆلی تاكانەیە ) . 
(2) ئاڕاستەدارە ( بۆمـاوەی دوور دەڕوات ) .
(3) هــاوبـارە .
(4) تــونــدی بــەرزە .
   





 

(7 – 5) تـرانـزســتـەر  :   Transistors
دەزگایەكە سێجەمسەر یان زیاتری هەیە ، لەماددە نیمچەگەیەنەرەكان دروست دەكرێت هەروەك لوولەی سیانی توانای گەورەكردنی هەیە . تـرانـزسـتـەرەكان لەچاو لوولە بادەركێشراوەكان لە زۆر ڕووەوە باشترە لەوانە :
1.	قـەبـارەی بچـووكـترە . 
2.	تـوانـای كـارەبـا كـەمـتر كـار دەكات .
3.	تـەمـەنـی درێـژتـرە .
4.	پێوسـتـی بەدەزوولـەی گـەرمـكـردن نیـە .
تـرانـزسـتـەر لەساڵی  1948  داهێنراوە ، لەجۆری تـرانـزسـتـەری خاڵ بەست بوو ئێستاكە بەكارهێنانی فەرامۆش كراوە ، تا ساڵی  1964  تـرانـزسـتـەر لە جەرمانیۆم دروست دەكرا . پاشان سلیكۆن شوێنی جەرمانیۆمی گرتەوە ، چونكە سلیكۆن بەزۆری لەتوێكڵی زەوی دا هەیە ، كەلێنەوزەی دابڕاوی گەورەترە ( (0.72ev)  بۆ  جەرمانیۆم  ،   (1.1ev) بۆ سلیكۆن  ) لەبەر  ئەم هۆیەش لەكاتی ئیش كردن بەرگەی پلەی گەرمی بەرزتر دەگرێت .

ترانزسـتـەری سـێ جـەمـسـەری دووجـۆرە PNP :  ،  NPN 
ترانزستەری جۆری ( PNP ) پێكهاتووە لەدوو بەللورەی جۆری ( P ) و یەكێكیان دەركـەرEmitter  دەنوێنێ دەبێتە سەرچاوەیەكی بارگە سەربەستەكان ( كونەكان یان ئەلكـترۆنەكان ) ، ئەوى دیان كـۆكـەر Collector دەنوێنێ ئەمەش ئەم بارگانە وەردەگرێت وە لەنێوانیاندا بەللورەیەكی تەنك لەجۆری ( N ) هەیە ئەمەش بنكە(Base) دەنوێنێت كەواتە ترانزستەر دوو پێك بەستی دەبێت . وێنەى ( 5-21a ) .
بەڵام ترانزستەری جۆری ( NPN ) پێكهاتووە لەدوو بەللورەی جۆری ( N )  و یەكێكیان دەركەر و، ئەوى دیان كـۆكـەر لەنێوانیاندا بەلـلــورەیـەكــی تـەنـك لــەجـــۆری ( P )  هەیە ئەمەش بنكە دەنوێنێت . وێنەى ( 5-21b ) .













پـێـكهاتەكانـى تـرانـزسـتـەر :
(1) دەركــەر  :    Emitter  
a)	هەمیشە بەئاڕاستەى بەرەوپێش لادەدرێت .
b)	بەرێژەیەكى زیاتر لەكۆكەر و بنكە خڵتەى تێدەكرێت . 
c)	لــە تـرانـزســتـەرى ( PNP ) دا ، دەركـــەر لـە جــۆرى (P  ) یـە و بـارگـــەى مـــوجــەب
 ( كونەكـان ) دەدات بە پێكبەستەكەى لەگەلأ بنكە . وە لە ترانزستەرى ( NPN ) دا ، دەركەر لە جۆرى (N ) ە ، ئەلیكترۆن دەدات بە پێكەبەستەكەى لەگەلأ بنكە .

 


(2) كــۆكـــەر :   Collector    
a)	هەمیشە بە ئاڕاستەى پێچەوانە لادەدرێت 
b)	خڵتەكـردنـى نــاوەنــدە ، لە خڵتە زۆرەكەى دەركـەر كەمــترە لەخڵتە كەمـەكەى بنكە زۆرترە .
c)	لــە تـرانـزســتـەرى ( PNP ) دا ، كۆكەر جـۆرى (P ) یە, كونەكان لە پێكبەستەكەى لەگەلأ بنكە وەردەگرێت . وە لە ترانزستەرى ( NPN ) دا ، كـۆكـەر لە جۆرى (N ) ە ، ئەلكترۆن لە پێكەبەستەكەى لەگەلأ بنكە وەردەگرێت .

(3)  بـنـكــە :     Base
a)	بەشــە نـاوەڕاستـەكــەى ترانزسـتـەرە .
b)	زۆر تەنـك و خـڵتـە كـەمــە .
c)	سـووڕى دەركـەر لە سـووڕى كـۆكـەر جـیادەكـاتـەوە .
بنكـە زۆر تەنـك و خـڵتـەى كـەمــە بۆ ئەوەى زۆرترین ژمارەى ئەو كونانە یان ئەو ئەلكترۆنانەى لە دەركەرەوە دەردەچـن بەناوى دا تێپەڕبن بەرەو كۆكەر . بەمـەش تەزووى بنكـە زۆر كـەم دەبێت و تەزووى سـووڕى كـۆكـەر گـەورە دەبێت ، كەمێك كەمـتر دەبێت لە تەزووى دەركەر .

(5-8) ســـووڕى تـرانـزســـتـەر :
ســـووڕى تـرانـزســـتـەر لە دوو ســووڕ پێكدێت ، ســووڕى ( دەركەر – بنكە ) بەئاراستەى بەرەو پێش لادەدرێت و ســووڕى ( كۆكەر – بنكە ) بەئاراستەى پێچەوانە لادەدرێت . وێنـەى (22 – 5). بـەم جـۆرە ســووڕەش دەگـوتـرێ ســووڕى تـرانـزســتـەرى بنكـە هــاوبـەش .


 












ئـەو ڤـۆڵتیـەى دەخـرێتـە سـووڕى ( دەركەر – بنكە ) بچـووكـە . وە لەبەر ئەوەى  ئەم ســووڕە بەرەو پێش لادراوە بەرگریەكەى كەمـە ، بۆیە تەزووى سـووڕى ( دەركەر – بنكە ) زۆر دەبێت . لەڕاستیدا لەناو ترانزسـتەردا بۆ نمـوونە ترانزسـتەرى ( PNP ) ، ئەو كونانەى لە دەركەرەوە دەردەچـن بـەرەو پێكبەستەكـەى لەگەلأ بنكـە دەڕۆن و بەناویدا تێپەڕدەبن ، بەڵام لەبەر تەنكـى بنكـە و كـەم خـڵتـەكـردنـى، زۆرترین ئەم كونانە دەكەونە ژێر كاریگەرى هێزى ڕاكێشانى كۆكەر، بۆیە زۆرتـریــان كە پێكبـەسـتــى ( بنكە – كـۆكەر ) دەبڕن و دەگەن بە كـۆكەر ، لەئەنجـامـدا هـەرچـەنـدە لادانـى كۆكەر  پێچەوانەیە و بەرگرى سـووڕەكـەى گـەورەیـە ، بـەڵام تەزووێكـى زۆرى پێدا دەڕوات . كـەمـێك كـەمــترە لـە تـەزووى ســووڕى ( دەركەر – بنكە ) . ئـەمـەش لەبەر ئـەوەیـە كـە ژمـارەیـەكـى كـەم لە كـونەكـان بـەرەو بنكـە دەچـن تـەزووى بنـكـە زۆر كـەم دەبێت .

كــەواتــە :        ت دەركەر =  ت كۆكەر  +  ت بنكـە
                                                        IE = IC + IB   
لەمـەوە دیاردەكەوێت كە هـەر گـۆڕانێكـى كەم لـە تـەزووى سـووڕى ( دەركەر – بنكە ) ڕووبـدات، دەبێتـە هـۆى گۆڕانێكـى زۆر لـە تـەزووى سـووڕى ( كۆكەر – بنكە ) . ئـەمــەش مـەبـەسـتـى بـەكـارهـێـنـانـى تـرانـزسـتـەرە . ئـەگـەر تـەزووێـكـى گـۆڕاوى لاواز ( نیشـانەى تێچـوو ) بخـرێتـە سـووڕى ( دەركەر – بنكە ) ( وەك ئـەم تـەزووەى لە مـایكـرۆفـۆنـەوە دەردەچێت ) ، ئـەوا تـەزووێـكـى بەهـەمـان شــێوە گـۆڕاوى بەفراوانیەكى گـەورە لە سـووڕى ( كۆكەر – بنكە ) دەسـت دەكەوێت ( نیشـانەى دەرچـوو ) . ئـەمـەش بنچینەى كـردارى گـەورەكـــردنــە ( التچخـیـم Amplification ) لە تـرانـزسـتـەردا .وێنە (5-23a)
ئەگـەر تـوانایەكـى كـەم بدرێتـە سـووڕى دەركەر ، ئـەوا تـوانایەكـى زۆر لـە سـووڕى كۆكەر دەسـت دەكەوێت ، بەهـۆى ئـەو ڤـۆڵتیە بـەرزەى لـە ســووڕەكـەى دا هـەیـە .
















رێـگـاكانـى بەستنـى گـەورەكـەرە بنچـینەییەكـان :
ڕێگا باوەكانـى بەستنى ترانزستەر لە سووڕەكانـى گەورەكـردن ئەمانەن : 
 
(1) گـەورەكەرى بنكـە هـاوبەش (بنكـە بەزەوى گەیەنراو) : (Common Base Amplifier ) 
لەم جۆرە گـــەورەكــەرەدا ، نـیـشــانــەى تێچـــوو Input signal  دەخـــرێتـە ســووڕى ( دەركەر – بنكە ) بـەم ســووڕەش دەگوترێ سووڕى ( چـوونـە ژوور ) ، وە نیشانەى دەرچوو Output signal  لە سووڕى ( كۆكەر – بنكە ) وەردەگیرێت پێشـى دەگوترێ سووڕى دەرچوون ، وە بنكەش لەنێوان ئەم دوو سووڕەدا هاوبەشە . وێنەى (23 – 5) .













لـەسـیفـەتـەكـانـى ئــەم بـەســتـنـە :

1) گـەورەكـردنى تـەزوو (                  ) (                   ) لە یەك كـەمــترە .

2) گەورەكردنى ڤوڵتییە (                   ) (                  ) گـەورەیـە .

3) گـەورەكـردنى تـوانـا نـاوەنـدى یـە . 
4) نیشانەى تێچوو و نیشانەى دەرچوو هـەمـان ڕەوگەیـان هـەیـە .
 (2) گـەورەكـەرى دەركـەر هــاوبـەش (دەركـەر بەزەوى گەیەنراو ): 
Common Emitter Amplifier
 لەم جۆرە گەورەكەرەدا ، دەركەر هاوبەش دەبێت لە نێوان هەردوو سووڕى ( بنكـە – دەركـەر ) و ســووڕى ( كــۆكـەر – دەركــەر ) . نیشــانـەى تێچــوو دەخــرێتــە ســووڕى ( دەركـەر – بنكـە ) و نیشانەى دەرچوو لە كۆكەر وەردەگیرێت . وێنەى (24 –5) .  

















تەنها بۆ زانین سەرنجی ئەم وێنە بدە:
سووڕی ترانستەر بۆ مەبەستی گەورەكردن ، دەتوانی دەنگ بەهێز بكات . لەم وێنەیەدا مایكرۆفۆنێك شەپۆلەكانی دەنگ وەردەگرێت و هەر شەپۆلێك بۆ نیشانەیەكی ڤۆڵتیە دەگۆڕێت. ئەم ڤۆڵتیە دەخرێتە سەر سووڕی دەركەر – بنكە ، كە ئاڕاستەی  لادانی بەرەو پێش لادراوە . لە ئەنجامدا ئەلیكترۆنی سەربەست لە دەركەرەوە دەچنە ناو بنكە . ئەمەش وادەكات كە بەسەر توانای سووڕی بنكە – كۆكەر بۆ بەرهەڵستكردنی رۆیشتنی تەزوو زاڵ بێت ، كە بە ئاڕاستەی لادانی پێچەوانە بەستراوە ، بۆیە تەزووێكی بڕ زۆری گۆڕاو بە پێی گۆڕانی شێوەكانی شەپۆلە دەنگیەكان بە سووڕی بنكە – كۆكەر (سووڕی دەرچوون ) دا دەڕوات ، ئەم تەزووە گۆراوەش ئیش بە بڵندگۆیەكە (Loud speaker ) دەكات .
لـەسـیفـەتـەكـانـى ئــەم بـەســتـنـە :
1) گـەورەكـردنى تـەزوو و ڤوڵتیـە و تــوانـا بــەرزە .
2) ڕەوگەى نیشانەى دەرچوو بە (◦180) لە ڕەوگەى نیشانەى تێچوو جیاوازە .
  ___________________________________________________
نمــوونــە :
لـەوێنـەى (25 – 5) دا هێلكارى ســووڕى ترانزسـتەرێكـى نمـوونەیـى یە بـە ڕێگاى دەركەر هـاوبەش بەسـتراوە ، وە ئـەو ژمـارانـەى لە خـوارەوە بەكـارهـێنـراون یارمـەتیمـان دەدات بـۆ ئـەوەى لـەمـانـاى گـەورەكـردن لـە ترانزسـتەردا تێبگـەین .وە چۆن لە سووڕە ئەلیكترۆنیە ژیربێژیەكان (الدوائر الالیكترونیە المنگقیە ) (electronic logic circuits)سوودی لێوەردەگیرێت .
بە پێی ئەو زانیاریانەی لە وێَنەكەدا هەیە . كە دەبینیت بەرگری بارگی بنكە (Rb=10kΩ) ە وە بەرگری بارگی كۆكەر (Rc=2kΩ) ە وە لە تڕانزستەر دا نزیكی (99%) تەزووی دەركەر دەگاتە گەیاندنی كۆكەر تەنها (1%) تەزووەكە دەگاتە گەیاندنی بنكە . وە بە پێی زانیاریەكانی هێڵی بەیانی سیفەتی ئەم تڕانزستەرە ،ئەوا مەودای ئیشكردنی لە سووڕی (دەركەر-بنكە) دەكەوێتە نێوان (0.5v) تاكو (0.75v) . لە مانەوە هەمووی دوای چەند هەنگاوێكی هەژماركردن كە لە ئاستی ئەم كتێبە پێویست ناكات بگوترێت . دەگەین بەم ئەنجامانە .
    كاتێك ڤتێچوو= (0.7v). ئەوا ڤۆڵتیەی دەرچوو = 3v.
وە كاتێك ڤتێچوو = (0.9v). ئەوا ڤۆڵتیەی دەرچوو = 1v. 
واتە هەر زیادبوونێك لە ڤۆڵتیەی تێچوو رووبدات دەبێتە هۆی كەمبوونەوەی ڤۆڵتیەی دەرچوو ، بە پێچەوانەش راستە بەم جۆرە سووڕەی گەورەكردن دەگوترێ گەورەكەری وەرگێڕ Inverting Amplifier . وە كاتێك تڕانزستەرەكە لەم مەودایەدا ئیش دەكات كارەكەی سروشتی دەبێت بۆ مەبەستی گەورەكردنی نیشانەكان بەكاردێت .
بەڵام كاتێك ڤۆڵتیەی تێچوو لە (0.5v) كەمتر دەبێت یان سفر بێت ئەوا تەزووی كۆكەر دەبێتە سفر وە دەلێین ترانزستەرەكە لە باری پچرانە (cut off) وە ڤۆڵتیەی دەرچوو دەبێتە (5v)وە ئەگەر ڤتێچوو=1v ئەوا ڤۆڵتیەی دەرچوو دەبێتە سفر لەم بارەدا بە تڕانزستەرەكە دەگوترێت بنەكراو (bottomed). ئەم دووبارەی دوایی لە سووڕی ترانزستەردا وەك سویچێك لە سووڕەكانی ژێربێژی بەكاردێن (الدوائر المنگقیە –Logic Circuits ) لە حاسیبە و كۆمپوتەردا .













مەبەست لەم نموونەیەدا ، تەنها ئەوەیە كە لە كـاتـى شـیكـردنـەوەى ســووڕێكـى ژیـربێژى 
( دائرە منگقیە ) تەنهـا ئاسـتـى ڤـۆلتیەى بەرز و نـزم گرنگـە ،چـاو لە نـرخـەكانیان دەپـۆشـرێت . وا بـاوە كـە ڤـۆلتیەى بـەرز بـــە ( 1 ) بنـوێنرێت و ڤـۆلتیەى نـزم بـە ( 0 ) .


  







	



(5-9)سـووڕە چـاپـكـراوەكـان ( PC )  و سـووڕە تـەواوكـەرەكـان  ( IC ) :
دواى  داهێنانى ترانزستەر و دایـۆدە بەللوریەكان قەبارەى دەزگـا ئەلیكترۆنیەكان وەك ڕادیـۆ و حـاسیبـە و كۆمپیوتەر . رۆژ بە رۆژ بچووكـتر دەبنەوە ، وە شێوازێكى نوێ بۆ لێكنزیككردنەوەى بەشەكانى سووڕە ئەلیكترۆنیەكان كـە ترانزستەر و بەرگـر و دایـۆدیان تێدایـە هاتۆتەكایەوە . بە جۆرێك كەمـترین قـەبارە داگـیر بكات ئـەم شێوازەش پـێى دەگـوترێ سووڕە چاپكراوەكان            ( Printed Circuits ) . كە بەشەكانـى سـووڕەكـە لەسـەر تەبەقێكـى تەنكـى سلیكۆن دادەنرێن و ڕێكدەخـرێن ، وە ئێستاكـەش ڕێگایەكـى نـوێـتر بـۆ زیاتر لێكنزیككردنەوەى ئەو بەشانە داهـاتووە پـێى دەگـوترێ سووڕە تەواوكـەرەكان (Integrated Circuits  ) . دەتوانرێت هـەزاران لەپێكهێنەرەكانـى سـووڕە كارەباییەكان لەسـەر تەبەقێكـى تەنك دروسـت بكـرێت كە ڕووبەرەكـەى لە ( 10mm2 ) كـەمـتر بێت . هـەرزانـى ترانزستەر و دایـۆد لەوە دایە كە دەتوانرێت لەهـەمـان سـاتدا ژمـارەیەكـى زۆریان لـێ دروسـت بكـرێت . بۆ نمـوونە دەتوانرێت ( 7000 ) ترانزستەر لەسـەر تەبەقێكـى سلیكۆنى تەنك دروسـت بكـرێت كە نیوەتـیرەكـەى ( 5cm ) بێت . لـەڕاستیـدا داهـێنـانـى سووڕە چاپكراوەكان و تەواوكـەرەكان بـوو بـەهـۆى :
  
1) بچـووكـكـردنەوەى قەبارەى دەزگـا ئەلیكترۆنیەكان .
2) بـە ژمـارەیـەكــى یەكجـار زۆر بـەرهـەم بهـێنـرێن .
3) بـەهـایـان لـە بـازاڕدا هـەرزان بێت .
4) كـەمــتر وزەى كـارەبـا كـاردەكـەن .
5) خــێرایـى بـەجـێهـێنانیـان زۆرتـر بێت .
 







 [ پـرسـیار و ڕاهـێنـان  ]
پ1/ دەستەواژەی راست لەمانەی خوارەوە هەڵبژێرە .
a- گوێزەرەوەكانی بارگە لە نیمچە گەیەنەرەكاندا :
     1- تەنها ئەلیكترۆنە سەربەستەكانن .        2- تەنها كونەكانن . 
     3- ئەلیكترۆرنە سەربەستەكان و كونەكانن . 4- ئایۆنە موجەب و سالیبەكانن. 
b- لە نیمچە گەینەری پوختدا وە لە پلەی گەرمی ئاسایی دا :
    1- ژمارەی ئەلیكترۆنە سەربەستەكان یەكسانە بە ژمارەی كونەكان .
    2- ژمارەی ئەلیكترۆنە سەربەستەكان زۆرترە لە ژمارەی كونەكان .
    3- ژمارەی ئەلیكترۆنە سەربەستەكان كەمترە لە ژمارەی كونەكان 
    4- ئەلیكترۆنی سەربەست و كونی تێدانیە .
c- لە تڕانزستەری (NPN) دا هەمیشە بنكە :
    1- تەنك و خڵتە زۆرە .         2- پان و كەم خڵتە .    
    3- پان و خڵتە زۆرە .           4- تەنك و كەم خڵتە .
d- گەهێنی دووانی بەللوری ناتوانرێت بۆ یەكێك لەمانەی خوارەوە بەكاربهێنرێت .
    1- راستكردنەوە .              2- گەورەكردن  . 
    3- پەیداكردنی لەیزەر .       4- بۆ پێوانی توندی رووناكی .
e- لە سووڕی تڕانزستەر (PNP) دەركەر هاوبەش، جیاوازی ڕەوگە لە نێوان نیشانەی دەرچوو و نیشانەی تێچوو :
     1- سفر           2-  2/ π            3-  π            4-  4/ π
پ2 / سـیفەتەكـانـى گـورزە وزەكـان لـە هـەریـەك لـە مـاددە نەگـەیەنـەر و گـەیەنـەرەكـانـدا بـاس بكــە .
پ3 / كەلێنەوزەى دابڕاو لـە مـاددە نیمـچـەگـەیەنـەرەكان بـەچـى جـیاوازە لـە كەلێنەوزەى دابڕاوى مـاددە نەگـەیەنـەرەكان ؟ .
پ4 / كارى بەرزبوونەوەى پلەى گەرمى چـیـە لەسەر تواناى گەیاندنى كارەبایى لە هەریەك لـە : 
a) گەیەنەرەكان .
b) نیمچە گەیەنەرەكان .

پ5 / بۆچـى سلیكۆن بەباشتر دادەنرێت لە جەرمانیۆم بـۆ دروسـت كـردنـى ترانزستەر ؟ .
پ6 / بۆچـى بنكە لـە ترانزستەردا تەنك و خڵتە كەمــە ؟ . 
پ7 / ئـەگـەر بـوارێكـى كـارەبایـى دەرەكـى بخـرێتـە سـەر مـاددەیـەكـى نیمـچـەگـەیـەنـەر ، ئـەوا چ كـارێك دەكاتە سـەر ئەلكـترۆنە سـەربەستـەكـان و سـەر كـونـەكـان  ؟ .
پ8 / هێڵكارییەكى سووڕە كارەباى ترانزستەرى (PNP  ) بكە . ئینجا ئاڕٍاسـتـەى  تەزوو لە بەشەكانیدا وە نیشانەى تێچوو و نیشانەى دەرچوو دیارى بكە . كاتێك ترانزستەرەكە : 
a) وەك گەورەكەرێكى بنكە هاوبەش بەكار دەهێنرێت .
b) وەك گەورەكەرێكى دەركەر هاوبەش بەكار دەهێنرێت .
پ9 / دووانــى رووناكیدەر بـەچــى لەگلـۆپــى ئاسـایـى جـیـا دەكـرێتـەوە ؟ .
پ10 / بـەراوردى لادانى بەرەوپێش و لادانى پێچەوانەیى لە دووانى بە للورى ( PN ) دا بكــە ؟ 
پ11 / هــێمـاى هـەریـەك لەمـانـە وێنـە بكــە :
a) ترانزستەرى ( NPN ) .                      b) ترانزستەرى ( PNP ) .
c) دایــۆد .                                         d) دایـۆدى رووناكیـدەر .
e) بـەرگـرەى رووناكـى .                           f) گـەورەكەرێكـى بنـەڕەتـى .  

