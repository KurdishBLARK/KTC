
بەشى
پێنجەم

سەرچاوەكانى وزە و  گۆڕینى
Energy Sources and   Convertion

 
سەرچاوەكانى وزەو گۆڕینى    Energy Sources and Convertion
(1-5) پێشەكى :-
ئێمە وزە بە هەزاران رێگا بەكاردەهێنین، بۆ گەرمكردنەوەى ناو ماڵ، بۆ چێشت لێنان، بۆ رووناككردنەوە، بۆ دروستكردنى بەرهەمەكان، بۆ ئیشپێكردنى سیستمە ئەلیكترۆنیەكان كە كۆمەڵگەى نوێ پێیەوە بەندەو............ هتد
ژمارەى دانیشتوان زۆر بووەو ، وزە كاركردنیش زۆر بووە، پسپۆرەكان واى بۆ دەچن لە ماوەى ئەم سەدیەدا پێوستیمان بە وزە زۆر زیاد دەكات.
زیادبوونى بەكارهێنانى وزە، بەتأكید زۆرتر ئاگادارمان دەكاتەوە دەربارەى ئەو گرفتانەى تووشى دەبین لەكاتى بەرهەمهێنانى وزە بە رێگاى ئاسایى، واتە بەڕێگاى سووتاندنى سووتەمەنیە بەبەردبوەكان (وەك رەژووى بەردى، نەوت، گاز) ئەم جۆرە سووتەمەنیانە هەوا پیس دەكەن ئەمەش دەبێتە هۆى لەناوچوونى دارستانەكان وئازاردانى زێ و رووبارەكان وتووشبونى سیەكان و تێكچوونى ئاو وهەوا.... سنورێك بۆ سووتەمەنیە بەبەردبووەكان دانرا، ئەویش وزەى ناوكى شوێنى ئەم جۆرە سووتەمەنیانە بگرێتەوە، بەڵام تەكنەلۆجیاى بەرهەمهێنانى ئەم جۆرە وزەش كەموكورتى خۆى هەیە.
 سەرەڕاى ئەم گیروگرفتانە ، جیهان بەردەوامە لەسەر بەكارهێنانى سووتەمەنیە بەبەردبووەكان. كۆمەڵگەى ئێستا بڕێكى زۆر لە دەرهێنراوەكانى نەوت (پترۆل)، وەك بەنزین و گازۆلین بۆ مەبەستى گواستنەوە بەكاردەهێنێت، لەهەندێ وڵاتدا ئەو هێندە وزەى بۆ بەرهەمهێنانى كارەبا بەكاردێت زۆر زیاترە لەوەى كە بۆ مەبەستەكانى دى بەكاردێت. بۆ نموونە لە ساڵى 1991 دا نزیكى دوو لەسێى وزەى كارەباى جیهان لە سووتانى سووتەمەنیە بەبەردبووەكانەوە دەستكەوتووە  بەڵام تا خۆر مابێت ئەوا سەرچاوەى ترى وزە دەستدەكەوێت، وەك باهەڵكردن، ئاوى رۆیشتوو، رووەك ، بەمانە دەگوترێ سەرچاوە  نوێكراوەكانى وزە (renewable energy) دەتوانرێت لەمانە وزەى كارەبا پەیدابكرێت بێ ئەوەى پاشماوەى ئەوتۆیان هەبێ كە ژینگە پیس بكەن، وەك ئەوەى سووتەمەنیە بەبەردبوەكان پیسى دەكەن ، گرنگترین سەرچاوە نوێكراوەكانى وزە ئەمانەن:  وزەى هایدرۆلیك (وزەى ئاوە بەربۆوەكان) ، وزەى رووەكى ( وزەى لەدارو ماددە رووكیەكانى ترەوە ) وزەى گەرمایى زەوى ( وزەى گەرمى چینەكانى زەوى) ، وزەى خۆر ( وزە لە رووناكى خۆرەوە) وزەى با ( وزە لە بایەكانەوە).
زۆر تەگەرە هەیە كەبەرهەڵستى بڵاوبوونەوەى بەكارهێنانى ئەم سەرچاوە نوێكراوانە دەكەن، ئەم بەرهەڵستیانەش ،لە ئەو پارە زۆرەى كەتەكنۆلۆجیاى سەرچاوە نوێكراوەكان تێى دەچێت. تا بەرهەڵستى ئەو تاقمانەى كە قازانج لە بەكارهێنانى (سوودى بازرگانى) سوتەمەنیە بەبەردبووەكان دەكەن دەگرێتەوە. هەرچەندە ئێستا وەك رێگایەكى ئابوورى بۆ بەرهەمهێنانى وزە كەمتر سووتەمەنیە بەردبووەكان پەسەند دەكرێت. پسپۆڕان دەڵێن ئێمە رۆژ بە رۆژ زیاتر ئاوڕ لە سەرچاوە نوێكراوەكان دەدەینەوە.بۆ ئەوەى ئەو وزە كارەباییەى پێویستمان پێى هەیە دابینى بكەین ئەوا دەبێت كۆمەڵگەكەمان بەرەو وێرانبوون بوەستێنین ، جیهان بەسەرەكى پشت بەسووتەمەنیە بەبەردبووەكان دەبەستێ ، (%40)ى هەموو ئەو وزە كارەباییەى لە جیهان بەرهەمدەهێنرێت ، لە سووتانى خەڵوزى بەردى دەستدەكەوێت، وە (%13)ى بەهۆى گازى سروشتیەو (%11) بەهۆى نەوتە.
ئەم سێ سەرچاوەى وزە پێیان دەگوترێ سەرچاوەكانى سووتەمەنیە بەبەردبووەكان (Fossil Fuel)، چونكە ئەم سووتەمەنیانە لەو رووەك و گیانلەبەرانە پەیدابوونە كە پێش ملیۆنەها ساڵ مردوون ولەژێر چینەكانى زەویدا نێژراون وبەكاریگەرى پەستانێكى زۆر گۆڕاون بۆ ئەم شێوانەى كە ئێستا لەژێر زەویەوە دەردەهێنرێن، (خەلوزى بەردى و نەوت).
(2-5) وزەى سووتەمەنیە بەبەردبووەكان       Fossil Fuel energy
بۆ دەستەكەوتى وزەى كارەبا لەنەوتەوە یان لەگازەوە ، لە ئێستگەكانى بەرهەمهێنانى وزەى كارەبا سووتەمەنیەكە لەناو كوورەیەكدا دەسوتێنرێت، بۆ ئەوەى ئەو ئاوەى بەناو بۆریە بەپێچەكاندا دەڕوات لەناو كوورەكەدا گەرم بكرێت و بگۆرێت بۆ هەڵم، ئەم هەڵمەش بە تەوژمێكى زۆر ئاڕاستەى پەرەكانى تۆربینێك (turbine) دەكرێت ،تۆربینەكە دەسوڕێنێت، بەڵام لەئێستەگانى گازى سروشتیدا، تێكەڵەیەكى گازەكەو هەوا دەسووتێنرێت، لەئەنجامدا تەوژمێكى هەواى گەرم تۆربینێك دەسووڕێنێتەوە، لەهەردوو جۆرى ئێستگەكاندا، تۆربینەكە بە دینەمۆیەك بەستراوە، دینەمۆش هەروەك دەزانى دەزگایەكە وزەى میكانیكى بۆ وزەى كارەبایى دەگۆڕێت، لەئەنجامى خولانەوەى كۆیلێك لەناو بوارى موگناتیسیدا بڕوانە وێنەى (1-5)
 






 
سوودەكانى سووتەمەنیە بەبەردبووەكان ( خەڵوزى بەردى) Advantages of Fossil Fules
سوودە سەرەكیەكانى سووتەمەنیە بەبەردبووەكان ، ئەمانەن :
1-	بەئاسانى دەست دەكەون.
2-	داكردنیان ئاسانە (خەزن).
3-	نرخیان هەرزانە.
4-	بناكردنى ئێستگەكانى سووتەمەنیە بەبەردبووەكان كەمى تێدەچێت
5-	چوستى ئەم ئێستگانە بەرزە.
لەلایەكى ترەوە ئەندازیاران هەوڵى زۆریان داوە بۆ پێشخستنى رێگاكانى گەڕان بەدواى نەوت و گاز ودۆزینەوەیان، وەهەروەها ئێستگەى كارەباى چوستى بەرزیان دروستكردوە كەكەمترین سووتەمەنى تیایدا بەفیڕۆ دەچێت ، ئەم پێشخستنانە واى كرد كە نرخى ئەم جۆرە سووتەمەنیانە لە هەموو سەرچاوەكانى  وزەى تر هەرزانتربێت.
زیانەكانى سووتەمەنیە بەبەردبووەكان Disadvantages of Fossil Fuels  
1- بڕى ئەو نەوت و گازەى كەوەك یەدەگ لەژێر زەویدا هەیە سنووردارە، هەندێ لەپسپۆڕەكان باوەڕیان وایە ئەگەر بەهەمان ئاستى  ئێستا بەكاربهێنرێن ئەوا نەوت تاساڵى 2100 بەش ناكات ، وەگازیش تا ساڵى 2300 دەمینێت.
2- سەرچاوەكانى ئەم سووتەمەنیانە بەیەكسانى بەسەر زەوى دابەش نەكراوە. بۆیە دەبێت لە وڵاتێكەوە بۆ وڵاتێكى دى بگوازرێتەوە، وەلەبەر هەمان هۆ وڵاتان دژایەتى یەكترى دەكەن و لەگەڵ یەكترى بەشەرهاتوون، وە لەوانەیە لە پاشە رۆژدا جەنگ لەگەڵ یەكترى بكەن كاتێك ئەم سووتەمەنیانە بەرەو كەمبوون دەچێت.
3-	گەورەترین گرفتى سووتەمەنیە بەبەردبووەكان، ئەوەیە كەلەئەنجامى سووتانیان دووانەئۆكسیدى كاربۆن پەیدادەبێت وهەوا پیس دەكات، هەموو ئەم جۆرە سووتەمەنیانە كاربۆنیان تێدایە، كاتێك دەسووتێن ئەم كاربۆنە لەگەڵ ئۆكسجینى هەوادا یەكدەگرن وگازى دووانەئۆكسیدى كاربۆن پەیدادەبێت، ئەم گازە بە سروشتى لە هەوادا هەیە، لەگەڵ هەڵمى ئاو و هەندێ گازى تر وادەكەن كە زەوى لە ئاستێكى گەرمیدا بمێنێتەوە كەژیان لە سەریدا بەردەوام بێت. كارى ئەم گازانە لەبەرگە هەوادا هەمان كارى دیوارە شووشەكانى خانووە سەوزەكانە (green house) ئەم گازانە رێ دەدەن بە تێپەربوونى تیشكى خوار سوور و شەپۆڵە كورتەكانى گەرمایى ئەوانەى كە لە خۆرەوە دێن بەناویاندا بڕوات و بگەن بە رووى زەوى و گەرمى بكەن، كاتێك رووى زەوى گەرم دەبێت و پلەى گەرمى بەرزدەبێتەوە ئینجا خۆى گەرمى تیشك دەدات بەڵام بە درێژە شەپۆڵى درێژتر. لە راستیدا دووانە ئۆكسیدى كاربۆن ناهێلێت ئەم گەرماییە بەم شەپۆڵە درێژانە بە ناویدا تێپەربێت ،بۆیە گەرمى لە چینى هەوادا قەتیس دەمینێت . تاكو رێژەى هەبوونى دووانە ئۆكسیدى كاربۆن لەهەوادا ئاسایى بێت. ئەوا پلەى گەرمى زەوى لە ئاستێكى وەهادادەبێت كەژیان لەسەریدا بەردەوام بێت .
بەڵام زۆر لە زاناكان ترسى ئەوەیان هەیە كە زۆر بەكارهێنانى سووتەمەنیە بەبەردبووەكان دەبێتە هۆى زۆربوونى رێژەى دووانەئۆكسیدى كاربۆن لەهەوادا ، بەبڕێكى ئەو تۆ كەتێكرایى پلەى گەرمى رووى زەوى تا رادەیەكى مەترسیدار دەست بە بەرزبوونەوە بكات. بەمەش دەگوترێ گەرمبوونى جیهانى (Global warming) .
لەگەرمبوونى جیهانەوە ئەمانە روودەدات
a  - رووبەرى بیابان وشكایەتى زۆردەبێت، رەشەباى تۆزو خۆل هەڵدەكات 
b – زەوى كشتوكاڵى بەرەو باكوور دەخزێت.
c – بڕێكى زۆر لەسەهۆڵەكانى دوو جەمسەرى زەوى شل دەبێتەوە ،لەئەنجامدا ئاستى ئاوى رووى دەریا و ئۆقیانووسەكان بەرزدەبێتەوە زۆر دوورگە وهەندێك لەشارەكانى كەنارەكانى دەریا ژێر ئاو دەكەون.
d – لە هەندێ شوێنى رووى زەوى بارانى زۆر دەبارێت و لافاوى وێرانكەر هەڵدەستێت.
4-  سووتاندنى سووتەمەنیە بەبەردبووەكان پیسبوونى دى لەهەوادا پەیدادەكات. ئەویش لەكاتى سووتانى ئەم سووتەمەنیانە گازى دووانەئۆكسیدى گۆگردو ئۆكسیدى نایترۆجین دەردەهاوێت، ئەم گازانەش لەگەڵ (تەم)ى ناو هەوا یەك دەگرن وترشى كبریتیك ونایتریك پێكدەهێنن، ئەمانەش لەگەڵ باران و بەفر بەسەر رووى زەویدا دەبارن، ئەمەش پێى دەگوترێ ترشە باران (acid rain)، ترشە باران دەبێتە هۆى دواكەوتنى گەشەكردنى رووەكەكان، مردنى درەخت ودارستانەكان، تێكدانى ژیانى زیندەكانى ناو رووبارو دەریاچەكان . بڕوانە وێنەى (5-2 a,b,c)





تێكرا ، هەر خێزانێك كاتێك وزەى كارەبایى لەسووتانى خەڵوزەوە وەردەگرێت ئەوا نزیكى (kg790) دووانە ئۆكسیدى كاربۆن فڕێ دەداتە هەوا لەهەر مانگێكدا.
(3-5) وزەى ناوكى      Nuclear energy
وزەى ناوكى یەكێكە لە جێگرەوەكانى سووتەمەنیە بەبەردبووەكان، تا ساڵى 1993ئێستگەكانى وزەى ناوكى لە دەورى (%17)ى وزەى كارەباى جیهانى ئامادەدەكرد. ئەم وزەیەش لە كەرتبوونى ناوكیەوە(nuclear fission) دەستدەكەوێت ،كەرتبوونى ناوكى ماناى ئەویە كە ناوكى گەردیلە بە پـــارچە دەكرێت، لــە زۆرترین شوێنە كارلێكە ناوكیەكاندا (ریئەكتۆر) (مفاعل نووى) (nuclear reactor)، ئەو بڕە سووتەمەنیانەى یۆرانیومیان تێدایە، بەهۆى نیوتڕۆنەكانەوە بەردوومان دەكرێت. نیوتڕۆنەكان، گەردیلەكانى یۆرانیۆم پارچە دەكەن، لە ئەنجامدا وزە بەشێوەى گەرمى پەیدادەبێت وەچەند نیوتڕۆنێك لە نێوان دوو بۆ سێ نیوتڕۆن دەردەچێت ئەمانەش بەر گەردیلەى ترى یۆرانیۆم دەكەون و پارچەیان دەكەن، وە هەروەها كارەكە بەردەوام دەبێت وزنجیرە كارلێك(chain reaction) روودەدات، بڕوانە وێنەى (5-3a) .ئەم گەرمیە زۆرەى لەم كارلێكە ناوكیە پەیدادەبێت. بۆگۆڕینى ئاو بۆ هەڵم بەكاردێت ، هەروەك لە ئێستگەكانى سووتەمەنیە بەبەردبووەكاندا. ئەم هەڵمەش ئاڕاستەى پەڕەكانى تۆربینێك دەكرێت بۆ ئەوەى بسوڕێتەوە. تۆربینەكەش، دینەمۆیەك بەكاردەخات و وزەى میكانیكى بۆ وزەى كارەبا دەگۆڕێت بڕوانەوێنەى (5-3b)  


	
	










سوودەكانى وزەى ناوكى (Advantages of nuclear Energy)
1-	ئێستگە ناوكییەكان ،هەوا بە شێوەیەكى زۆر كەم پیس دەكەن .
2-	وزەى ناوكى، پشتبەستن بە سووتەمەنیە بەبەردبووەكان كەم دەكاتەوە 
زیانەكانى وزەى ناوكى (نەسوودەكانى وزەى ناوكى)Disadvantages of nuclear Energy)
1-	ئێستگە ناوكییەكان، پاشماوەى تیشكدەر جێدەهێڵن. ئەوپاشماوەى لە یۆرانیۆمى بەكارهێنراو پەیدادەبێت تیشكدەرە، لەتواناى داهەیە خانە زیندووەكان تێكبدات، شاردنەوەى ئەم پاشماوانە گرفتَێكى گەورەیەكە تا ئێستا بە تەواوەتى چارە نەكراوە.
2-	بیناكردنى ئێستگە ناوكیەكان زۆرى تێدەچێت وبەهاى گرانە .
3-	تێكچوونى ئێستگە ناوكیەكان بەهۆى رووداوێك، ژیانى كارمەندەكان وئەوكەسانەى لە نزیكیەوە دەژین دەخاتە مەترسیەوە .
وزەى ناوكى بە رێگایەكى دى دەستدەكەوێت، ئەویش رێگاى پێكەوە لكانى ناوكیە(Nuclear fusion) هیواى ئەوى لێدەكرێت كەجێگاى كەرتبوونى ناوكى بگرێتەوە . 
كردارى پێكەوە لكانى ناوكى لەخۆر وئەستێرەكان روودەدات وسەرچاوەى ئەو وزە زۆرەیە كە تیشكى دەدەن. لە شوێنە كارلێكە پێكەوەلكانى ناوكیدا، پلەى گەرمى زۆر بەرز پەیدادەبێت (300 ملیۆن پلەى سیلیزى)، لەم پلە گەرمیە بەرزەدا ناوكەكانى گەردیلەكان بەیەكترى دەلكێن، ناوكى نوێ و وزە پەیدا دەبێت، لە توانى زاناى فیزیادا هەیە كە ناوكە هاوتاكانى (isotopes) هایدرۆجین كە پێیان دەگوترێ دیتریۆم وتریتیۆم لە شوێنە كارلێكى ناوكیدا (Nuclear reactor) بەیەكترى بلكێنن.لە پێكلكاندنى ئەم دوو هاوتایە، هیلیۆم و نیوتڕۆن و وزەى زۆرى لێ پەیدادەبێت.ئێستگەى پێكەوەلكانى ناوكى سەلامەترە لە ئێستگەى كەرتبوونى ناوكى، چونكە پاشماوەى ماددە تیشكدەرەكان ، لە كارلێكى پێكەوەلكان لەهى كارلێكى كەرتبوون كەمترە، وە لە پێكەوەلكانى ناوكیدا زنجیرە كارلێكى كۆنترۆڵ نەكراو پەیدا نابێت. بەكارهێنانى وزە لە كارلێكى پێكەوەلكانەوە لە بوارى بازرگانى فراواندا تاكو ئێستا هەر هیوایەو دوورە لە ئەنجامدان . وێنەى (4-5) ئێستگەیەكى وزەى ناوكى پیشاندەدات .
سەرچاوە نوێكراوەكانى وزە ... Renewable energy sources
ئەم سەرچاوانەى دێن ژینگە پیس ناكەن وەك ئەوەى سووتانى سووتەمەنیە بەبەردبوەكان پیسى دەكەن ،وەهەروەها لە مەترسیەكانى وزەى ناوكیش رزگار دەبین.
(4-5) وزەى كارۆ ئاوى Hydroelectric energy    
وزەى كارۆ ئاوى لەوانەیە بۆ تێگەیشتنى، ئاسانترین جۆرى سەرچاوە نوێكراوەكان بێت،لەم جۆرە سەرچاوەدا، سوود لە جوولە وزەى ئاوە بەربۆوەكان وەردەگیرێت (تاڤگەكان)، لەراستیدا گەرمى خۆر، ئاو بەشێوەى هەڵم بۆ ناو بەرگى هەوا بەرزدەكاتەوە، لە ئەنجامى باران وبەفر بارین، رووبارەكان پڕ ئاو دەبن،كێشكردنى زەوى ، ئاوەكە بە تەوژم بەرەو خوار كێش دەكات،سوود لەجووڵە وزەى ئەم ئاوە رۆیشتوە وەردەگیرێت، بەجۆرێك وابكرێت كە بتوانى ئیش بەڕى بكات.
ئەمڕۆ، هایدرۆ پاوەر (وزەى ئاوى رۆیشتو) بەر بڵاوترین سەرچاوە نوێكراوەكانى وزەیە بۆ پەیداكردنى وزەى كارەبا بەكاردێت. بەهۆى ئێستگە كاڕۆ ئاویەكان لەبەنداوەكاندا.
بۆ دروست كردنى ئێستگەیەكى كارۆ ئاوى (hydroelectric plant) ،ئەوا ئەندازیاران هەڵدەستن بەبەرستكردنى رووبارێك، واتە دروستكردنى بەنداوێك لەسەر رووباركە. لەمەشەوە دەریاچەیەكى زۆر گەورەى ئاو لەپشتەوەى بەرەبەستەكە پەیدادەبێت، لەوانەیە بەسەدان مەتر قووڵ بێت، ئاو بەهۆى بۆڕیەوە بەناو بەنداوەكەدا بەرەو خوار بەردەبێتەوە.  لە كۆتایى خوارەوەى بۆریەكەدا، ئاوە دەرچووەكە بە تەوژمێكى زۆر بەپەڕەكانى تۆربینێك دەكەوێت ودەیسوڕێنێتەوە 
وتۆربینەكەش بە دینەمۆیەك گەیەنراوە، ئەمەش وزەى كارەبا پەیدادەكات. وێنەى (5a,b-5).

سوودەكانى وزەى كاڕۆئاوى	 Advantages of hydroelectric power
1-	ئاوى پێویست بۆكارەكانى كارۆئاوى لەبڕان نیە .
2-	بەنداوەكان پیسبوونى ژینگە پەیداناكەن.
3-	وزەى كارۆئاوى هەرزانترە لە سەرچاوەكانى ترى پەیداكردنى وزەى كارەبا.
4-	بەنداوەكان یارمەتیدەرن بۆ روونەدانى لافاو ، وەهەروەها ئاوى پێوسیت بۆ زیندە و بەكارهێنانە مرۆڤییەكان ئامادە دەكەن .

زیانەكانى وزەى كاڕۆئاوى 	Disadvantages hydroelectric power
1-	دروستكردنى پڕۆژەكانى كارۆئاوى وا دەكات كەلەپشت بەربەستەكەوە رووبەرێكى گەورە لە زەوى بكەوێتە ژێر ئاوەوە، ئەمەش دەبێتە هۆى كۆچكردن ولە نوێ نیشتەجێكردنى دانیشتوانى ئەم ناوچەیە ، وە هەروەها ژیانى زۆر لەگیاندارە كیویەكان دەكەوێتە مەترسیەوە .
2-	 بڕى باران بارین وبەفربارین كار لەبڕى ووزەى دەرچوو دەكات.
3-	پەستانى ئاو لە بەنداوە گەورەكانى كارۆئاویدا لەوانەیە زەمین لەرزە لەناوچەكەدا پەیدا بكات.
4-	لەوانەیە بەهۆى زەمین لەرزەى بەهێز یان بەكارێكى تیرۆرستى بەنداوەكە وێران بكرێت، ئەمەش دەبێتە هۆى لافاوێكى وێرانكەر بۆ دوورى چەند كیلۆمەترێك لەخوارووى بەنداوەكە .

(5-5) وزەى رووەكى  	   Biomass Energy
سووتاندن ، كۆنترین رێگایە كە مرۆڤ بەكاریهێناوە بۆ دەستكەوتنى وزە، سەدان ملیۆن كەس لەجیهاندا پشت بە سووتاندنى داران دەبەستن وەك سەرچاوەیەكى سەرەتایى وزە . بەسووتاندنى سووتەمەنیە رووەكیەكان ، ئەم وزە كیمیاییەى لە مێژەوە داكراوە (خەزنكراوە) بۆ گەرمى دەگۆڕێت، بەهەمان ڕێگا ، گەرمى لەسووتەمەنیە بەبەردبووەكان كاتێك دەسووتێن دەردەچێت .
ئەو وزەى لەسووتاندنى دارو رووەكەكان دەستدەكەوێت تەنها بۆ گەرمكردنەوەو چێشتلێنان بەكارناهێنرێت. بەڵكو دەتوانرێت سوودى لێ وەربگیرێت وەك سەرچاوەكانى گەرمى پێویست لە ئێستگەكانى پەیداكردنى وزەى كارەبا . بەدارو ئەو رووەكانەى بەكاردێن بۆ دەستكەوتنى وزەى كارەبا دەگوترێ سووتەمەنیە رووەكیەكان (Biomass Fuels) .
ئێستگەى وزە رووەكیەكان، كارەبا لە سووتانى ماددە رووەكییەكانەوە پەیدادەكەن. دار باوترین سەرچاوەى سووتەمەنیە بۆ ئەو ئێستگانەى لە سووتەمەنیە رووەكیەكانەوە كارەبا پەیدادەكەن . سەرچاوەى ترى سووتەمەنی رووەكى هەیە وەك قەمیشە شەكر ، كا ، قەرسیل ، دانەوێڵە ، باقلەى سۆیا ، زبڵ وخاشاك لە گۆفەكەكاندا . كارمەندان دار، یان سووتەمەنیە رووەكیەكانى دى لەژێر بۆیلەرێكدا دەسووتێنن بۆ پەیداكردنى هەڵم ، ئەو هەڵمەش تۆربینێك دەسووڕێنێت.كە بەدینەمۆیەك گەیەنراوە بۆ پەیداكردنى وزەى كارەبا، هەڵمە دەرچووەكەش بۆ بۆیلەرەكە دەگەڕێتەوە بۆ ئەوەى لەگەرمكردنى ئاوەكە بەشدارى بكات. وێنەى (5-5a,b). 



	






	
سوودەكانى وزەى رووەكى 	Advantages of biomass energy
1-	 سووتەمەنیە رووەكییەكان سەرچاوەیەكى وزەى بێ بڕانە .
2-	 ئاستى پیسبوون بە دووانەئۆكسیدى گۆگرد وئۆكسیدى نایترۆجین كەمترە لەچاو ئەوەى سووتەمەنیە بەبەردبووەكان پەیداى دەكەن .
3-	 بەكارهێنانى وزەى رووەكى بوارى ئیشكردن بۆ ناوچە گوندەكان پەیدادەكات.
4-	 ئەو پیسبوونى ژینگەى كەلە ئەنجامى سووتانى سووتەمەنیە رووەكیەكان پەیدادەبێت دەتوانرێت تاڕادەیەكى زۆر بەپاڵاوتن كەم بكرێتەوە .
5-	 سەرچاوەكانى سووتەمەنیە رووەكیەكان، وەك درەختەكانى چنار و ئەسپیندار، دەتوانرێت لە زەویەكى بێ پیت بچێندرێن بۆ ئەوەى یارمەتى زیندوكردنەوەى زەویەكە بدات .



زیانەكانى وزەى رووەكى   Disadvantages of biomass energy
1- لەهەموو شوێنێكدا سووتەمەنیە رووەكیەكان دەست ناكەوێت .
2- چاندنى ئەم سووتەمەنیانە پێویستى بەرووبەرە زەوى فراوان هەیە .

(6-5) گەرمە وزەى زەوى	 Geothermal Energy
تەقینەوەى گڕكانەكان، بەردى شلبۆوە بۆ دەرەوە فڕێ دەدەن، وەكانیەكانى ئاوى گەرم (Geysers)، ئاوى گەرم وهەڵم لەژێرەوەى زەویەوە بۆ دەرەوە دەهاوێژن، ئەمانەش دوو نموونەى بینراون لەسەر وزەى گەرمى زەوى .ئەم وزەیەش بە سروشت لە ناوەوەى زەویەوە دەردەچێت .
هەزاران ساڵە خەڵكى ئاوى كانیە گەرمەكان بۆ مەبەستى گەرمكردنەوە بەكاردەهێنن، رۆمانیەكان لە ساڵى (200 پ.ز – 100 پ.ز) ئاوى ئەو كانیانە ، بۆ گەرمكردنى ئاوى حەمامەكانیان بەكارهێناوە. ئێستاكەش خەڵكى لە ئایسلاندا و نیوزیلاند و ئەمریكا ، كانیاوە گەرمەكان بۆ گەرمكردنەوەى خانو وبیناكانیان بەكاردەهێنن.
یەكەم جار لە ساڵى 1900 دا گەرمایى زەوى بۆ پەیداكردنى كارەبا بەكارهێنراوە ، گەرمایى زەوى بەسەرچاوەیەكى نوێكراوەى وزە دادەنرێت . چونكە زەوى كۆگایەكى گەورەى گەرماییە، لەسەرەتادا لەكاتى دروستبوونى هەسارەى زەوى پێش 4.5 بلیۆن ساڵ ماددە و بەردەكان بە كاریگەرى پەستان وپلەى گەرمى زۆر بەرز بەشێوەى شلە بوون، چینەكانى ناوەوەى زەوى تا ئێستاش ساردنەبوونەتەوە هەر لەدۆخى شلى دان وگەرمیەكانیان پاراستوە .
لەزۆر شوێنى رووى زەوى كانیەكانى ئاوى گەرمى لێ نیە،بۆیە لەسەر ئەندازیاران پێویستە قووڵ هەڵكەنن تا وزەى گەرمى زەوى دەستگیر بكەن.پلەى گەرمى بە نزیكى (30◦c) بەرزدەبێتەوە بۆ هەر یەك كیلۆمەتر كونكردن بەرەو ناوەوەى زەوى . لەراستیدا كونكردنى زەوى سەختەو تێچوونى زۆرە.بۆیە لەبارى ئاساییدا درێلكردنى توێكڵى زەوى لە (4) كیلۆمەتر تێپەڕ ناكات.
رێگاى سوود وەرگرتن لە گەرمایى زەوى بۆ پەیداكرنى وزەى كارەبا بەم جۆرەیە :
ئەو ئاوە زۆر گەرمەى لە ژێرەوەى چینەكانى زەویدا هەیە ، بڕى ئەو وزەیە دابین دەكات، كەبۆ پەیداكردنى وزەى كارەبا پێویستە لە ئێستگەكانى گەرمە وزەى زەویدا .
كارمەندان، ئاوى زۆر گەرم لە (300◦c-200◦c) لەزۆر قووڵەوە لەژێرەوەى زەویدا بەپەمپ هەڵدەكێشن، بۆ تانكیەكى سەر رووى زەوى . كاتێك ئاوە گەرمەكە بە تانكیەكە دەگات پەستان لەسەرى كەمدەكرێت بۆ ئەوەى دەست بەكوڵان بكات بۆ هەڵم بگۆڕێت، ئەم هەڵمەش بۆ خولاندنەوەى تۆربینێك بەكاردێت، تۆربینەكەش بەدینەمۆیەكەوە گەیەنراوە ئەمەش وزەى كارەبا پەیدادەكات، دواى ئەوەى هەڵمەكە تۆربینەكەجێدەهێڵێت بۆ ئاو چڕ دەكرێتەوە ، ئەم ئاوە لەگەڵ ئاوى ناو تانكیەكە، كە بەهەڵم نەبووە، بۆ زۆر قووڵ لە ژێرەوەى زەویەوە بە پەمپ پاڵدەدرێت بڕوانە وێنەى (5-7 a,b)
 
سوودەكانى پەیداكردنى كارەبا لە گەرمە وزەى زەویەوە  Advantages of geothermal energy
1-	 سەرچاوەكانى گەرمە وزەى زەوى زۆرن
2-	 دەرچوونى دووانەئۆكسیدى كاربۆن لە ئێستگەكانى گەرمە وزەى زەوى زۆر كەمە .
3-	ئێستگەكانى گەرمە وزەى زەوى لەچاو ئێستگەكانى سووتەمەنیە بەبەردبووەكان كەمتر چاككردنەوەیان دەوێت .

زیانەكانى گەرمە وزەى زەوى  Disadvantages of geothermal energy
1-	 دۆزینەوە و سوود وەرگرتن لەسەرچاوەكانى گەرمە وزەى زەوى سەختە .
2-	 كۆنتڕۆڵ بۆ دانانى سنوورێك بۆ دەرچوونى گازى گۆگردیدى هایدرۆجین (H2S) كە دەبێتە هۆى پەیدابوونى ترشە باران پێوستە .
3-	 تێچوونى بیناكردنى ئێستگەكانى گەرمە وزەى زەوى زۆرە .
4-	ئەو ئاوەى لەهەندێ ئێستگەكانى گەرمە وزەى زەوى دەردەكێشرێت، لەوانەیە ژەهرى كیمیاى تێدابێت وەك بۆڕۆن ، زەرنیخ ، قورقوشم ، جیوە، ئەمانە پێویستە لەكۆڵبكرێنەوە .

(7-5) وزەى خۆر 	Solar Energy
خۆر بۆ ئێمە گەورەترین سەرچاوەى وزەیە . لەماوەى (20) رۆژدا بڕى ئەو وزەى لەخۆرەوە دەگاتە زەوى لەهەموو ئەو وزەى لە خەڵوز و نەوت وگازى سەر ئەم هەسارەدا كەلە كانەكاندا هەیە زیاترە، خەڵكى بە سادەترین شێوە سوود لە وزەى خۆر وەردەگرن ، ئەمەش بەخۆگەرمكردنەوە لەبەر تیشكى خۆر یان خانوەكانیان وادروست دەكەن كە گەرمایى خۆر قەتیس بكات. ئەمرۆش ئێستگەكانى وزەى خۆر لەتوانایاندا هەیە دەست بەسەر وزەى خۆر دابگرن وبۆ وزەى كارەبا بیگۆڕن .
دوورێگاى جیاواز بۆ پەیداكردنى كارەبا لەرووناكى خۆرەوە هەیە. یەكێك لەم رێگایانە بەبەكارهێنانى دەزگایەكە پێى دەگوترێ پەیتكەرى خۆرى ،(Solar concentrator). رێگاكەى دى بە بەكارهێنانى خانە كارۆ رووناكیەكانە (Photoelectric cells) .




1- پەیتكەرە خۆریەكان      Solar Concentrators   
بەشێوەیەكى گشتى پەیتكەرى خۆرى، رووناكى خۆر لەپەڵەیەكى رووبەر بچووك كۆدەكاتەوە، ئەم رووناكیە كۆبۆوە ئاو گەرم دەكات تا بۆ هەڵم بگۆڕێت، ئەم هەڵمەش تۆربینێك ودینەمۆیەك دەسوڕێنێت بۆ پەیداكردنى وزەى كارەبا .
رێگاى پەیتكردنى خۆرى سێ سیستمى جیاوازى هەیە،دەوەستێتە سەر جۆرو شێوەى دانانى ئاوێنەكان وەهەروەها دەوەستێتە سەر جۆرى ئەو شلەى كەبەهۆى رووناكى خۆرەوە گەرم دەكرێت، لێرەدا تەنها باسى یەك سیستم دەكەین كەپێى دەگوترێ سیستەمى پەیتكەرى خۆرى شێوە ساجى بڕگە هاوتا (Parabolic dish system) . كۆكەرەوەى ساجى بڕگە هاوتا، دەزگایەكى شێوەساجە بە كۆمەڵە ئاوێنەیەكى رووچاڵ داپۆشراوە تیرەكەى لەنێوان (7m تا  15m)ە . ئاوێنەكان رووناكى خۆر دەدەنەوە بۆ ئەوەى بكەوێتە سەر تانكیەكى پڕ لە شلەیەكى گەرمى هەڵمژ، وەك زەیت یان سۆدیۆمى شلبۆەوە ، لەبەردەم ساجەكە لە تیشكۆكەیدا دانراوە ، كاتێك رووناكى خۆر شلەكە گەرم دەكات نزیكى بۆ (800◦c) . ئەوا شلە گەرمەكە بۆ شوێنى گۆڕینەوەى گەرمى پەمپدەدرێت .كەلەوێدا شلەكە، ئاو دەكوڵێنێت و هەڵم پەیدادەبێت، هەڵمەكەش تۆربینێك ودینەمۆیەكى پێیەوە بەستراوە دەسوڕێنێت بۆ پەیداكردنى وزەى كارەبا بڕوانە وێنەى (5-8 a,b,c)

 






















































ناوەندى چالاك	الوسگ الفعال	Active medium
دینەمۆى تەزووى نۆرەكى	مولد التیار المتناوب	Alternating current generator
تواناى رووكەش	القدرە الڤاهریە	Apparent power
هەوایى	هوائی	Aerial (antenna)
ترشەباران	الامگار الحامچیە	Acid rain
تیشكدانى تەنى رەش	اشعاع الجسم الاسود	Black body radiation
كونە رەشەكان	الپقوب السودا‌و	Black holes
فڵچە	فرشاە	brush
وزەى رووەكى	الگاقە النباتیە	Biomass energy
گۆڕەر	مبدل	commutator
بارگەگرە	متسعە	capacitor
هاوبارى	التشاكه	coherency
تەزووى بەرەو نەمان چوو	التیار المتلاشی	Damped cuurent
دینەمۆى تەزووى نەگۆڕ	مولد التیار المستمر	Direct current generator
مۆتۆڕى تەزووى نەگۆڕ	محرك التیار المستمر	d.c. motor
زرنگانەوەى كارەبایى	الرنین الكهربائی	Electrical resonance
شەپۆلە كارۆموگناتیسیەكان	الموجات الكهرومغناگیسیە	Electromagnetic waves
بڕى كاریگەر	القیمە المۆپرە	Effective value
پیسبوونى ژینگە	تلوپ البیئە	Enviroment pollution
خولگەى هێلكەیى	مدار بیچوی	Elliptical orbit
لەرەلەر	التردد	frequency
سووتەمەنى بەبەردبوو	الوقود المتحجر	Fossil fuel
تەزووى كارەبایى هاندراو	التیار الكهربائی المحتپ	Induced electrical cuurent
پاڵهێزى كارەباى هاندراو	القوە الدافعە الكهربائیە المحتپە	Induced electromotive force
ڤۆڵتیەى ساتى	الفولگیە الانیە	Instantanious voltage
ناوەخنى ئاسنى (دڵى ئاسنى)	القلب الحدیدى	Iron core
هاندەرە(موگنەبارگ)	المحپ	inductor
رێگرى	الممانعە	impedance
ئاڵوگۆڕە هاندان	الحپ المتبادل	Mutual inductance
بەشەپۆڵكردن	التچمین	modulation
شەپۆلە ماددیەكان	الموجات المادیە	Matter waves
تاك رەنگ	احادى اللون	Monochromatic
ئاستى نیمچە دامركاو	مستوى شبه مستقر	Metastable state
كەرتبوونى ناوكى	الانشگار النووی	Nuclear fission
پێكەوەلكانى ناوكى	الاندماج النووی	Nuclear fusion
كارلێكگەى ناوكى	المفاعل النووى	Nuclear reactor
سووڕى لەراوە	الدائرە المهتزە	Oscillating circuit
تەزووى پرتاوى	التیار النبچى	 Pulsator current
كۆیلى سەرەتایى	الملف الابتدائی	Primary coil
جیاوازى رەوگە	فرق الگور	Phase difference
كاریگەرى كارۆرووناكى	التأپیر الكهروچوئی	Photoelectric effect
دابەشبوونى پێچەوانە	التوزیع المعكوس	Population invertion
پیسبوون	التلوپ	pollution
كۆلكەى جۆرچاكى	عامل النوعیە	Quality factor
بیردۆزى فۆتۆن	نڤریە الكم	Quantum theory
بەرگرە	المقاومە	resistor
بەربەست	الرادە	reactance
رەگى تێكرایى دووجا	جژر معدل المربع	Root – mean – square
وزەى نوێكراوە	الگاقە المتجددە	 Renewable energy
هەڵبژاردن	الانتقائیە	selectory
لەخۆوە دەرچوون	الانبعاپ التلقائی	Spontaneous emission
بزوێنە دەرچوون	الانبعاپ المحفز	Stimulated emission
دوو ئەڵقەى خلیسكان	حلقتا الزلق	Slip rings
خۆهاندان (خودموگنەكارى)	الحپ الژاتی	self induction
كۆیلى ناوەندى	الملف الپانوی	Secondery coil
بریسكە	شرارە	Spark
ترانسفۆرمەرى بەرزكەرەوە	المحولە الرافعە	Step  up trusformer
ترانسفۆرمەرى نزمكەرەوە	المحولە الخافچە	Step  down trnsformer
وزەى خۆرى	الگاقە الشمسیە	Solar energy
گونجاندن	التولیف	tuning
كارەساتى سەروبنەوشەیى	الكارپە فوق البنفسجیە	Ultraviolet catastrophe
لەرەكەر	المهتز	Vibrator
وزەى با	گاقە الریاح	Wind energy

