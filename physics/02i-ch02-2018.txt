

جوولەى بــــەلـــەرە و جـــوولــەی بە شەپۆل 
Vibrational Motion and Wave Motion           

بـەشــى دووەم
جــووڵــەى بـەلــەرە

( 1 – 2 ) پـێــشــەكــی :-
لـەسـاڵانـى پێـشـتر قـوتابـى ( خـوێندكـار ) شـارەزاى هـەنـدێك لـەجـۆرەكـانـى جـووڵـە بـووە . هـەندێكیان لەسـەر ڕێـڕەوى ڕاسـت ڕوودەدەن وەك ڕێـرەوى ئـەو تەنـەى بەسـەربەستـى بەردەبێتـەوە یـان لەسـەر رێرەوێكـى چـەمـاوە ڕوودەدەن وەك ڕێـرەوى مـووشــەكەكـان و پێچـدانـەوەى ئوتۆمبێلـەكان ، وە لـەهـەنـدێ جـووڵەدا تەن لەسـەر ڕێـرەوى بـازنەیـى دەڕوات ، پـێى دەووتـرێ جــووڵـەى بازنـەیـى وەك سـووڕانـەوەى مـانگ(هەیڤ) بەدەورى زەوى و سـووڕانـەوەى ئـەلكترۆن بەدەورى نـاووك لەگـەردیلـەكـانـدا .
بـەو جـووڵـە بـازنـەیـى یـە و جـووڵـەكـانـى تـرى وەك ئـەو كە لـەكاتـى یـەكسـانـدا دووبـارە دەبێتـەوە پـێى دەووتـرێ جـووڵـەى پـاتبوونـەوە یان ( جــووڵـەى دەورى ) كـە تەن لە جــووڵـەى دەورى دا هـەمـان ئـاڕاسـتەى دەبێت .
بـەڵام ئەگـەر لـە جـووڵـەى دەورى دا ئـاڕاسـتـەى جـووڵـەكـە پێچـەوانـە ببێتـەوە ، ئـەوا پـێى دەووتـرێ جـووڵـەى بـەلــەرە .
كـەوابـێ جـووڵـەى بـەلــەرە بریتـییـە لـە هـاتـوچـۆكـردنـى تەنێك لەسـەر ڕێـرەوێكـى دیـارى كـراو بـەدەورى خـاڵێك پـێى دەووتـرێ شـوێنـى سـرەوتن، وەك  جــووڵـەى بەلــەرەى بەنـدۆل یـان جــووڵـەى بەلــەرەى ئـەو تەنـەى بەسـپرینگـى پـان ( سـپرینگـى شـریتـى ) دەبەسـترێ كاتێك لەگـیرەیەك قـایـم دەكـرێت . بـڕوانـە وێنـەى ( 2-1 ) .



( 2 – 2 ) مــەرجـەكـانـى پـەیـداكـردن و بـەردەوام بـوونـى جــووڵـەى بـەلـەرە :
ئـەو مـەرجـانـەى پێویسـتن بێنـەدى بـۆ دروسـت كـردنـى جـووڵـەى بـەلـەرە و بـەردەوام بـوونـى بـۆ كاتێكـى دیـاركـراو ئـەمـانـەن :
1)	هـەبــوونـى سـەرچـاوەیەكـى وزە پێـدەر لـەرینـەوەكـە پـەیـدا بكـات ، وە ئـەم وزەى تەنـە لـەراوەكـە لـەهــەر لـەرەیـەكـدا وونـى دەكـات پـێى بداتـەوە .
2)	هـەبــوونـى هـێـزێك تەنـەكـە بـۆ شـوێنـى سـرەوتنـى بگـەڕێنێتـەوە ، كـەپێى دەووتـرێت هـێـزى گـەڕێنـەرەوە .

لـەبـارى بەنـدۆل دا (وێنەى (2-2)) كاتێك گۆیـەكـەى بـۆ خـاڵـى (A ) 
ڕادەكـێشـرێت ئینجـا بـەڕەڵا دەكـرێت ، ئـەوا دوو هـێـز كـار لەگـۆى 
بەنـدۆلـەكـە دەكـات . یەكەمیـان كێشـەكـەى)¬¬(Fg¬ دووەمـیان گـرژى
 پـەتـەكــە(Ft) . كێشـەكـەى بـۆ دوو پێكنـەر شیتـەلأ دەكـرێت یەكێكیـان 
( Fgcosθ ) پێچـەوانـەى گـرژى پـەتەكـەیــە ئـەویـتریـان 
(Fgsinθ) سـتوونـە لەسـەر گـرژى ، هـەولأ دەدات گـۆى 
بـەنـدۆلـەكــە بگـەڕێنێتـەوە بـەرەو شـوێنـى سـرەوتن .
 واتـە لـەبـەنــدۆل دا :
                    -Fgsinθ =  گەڕینەرەوە F
وە هـێـزى گـەڕێنـەرەوە لـەبـەنــدۆل دا بـەنــدە لـەســەر : 
1)	گـۆشــەلادان (θ).
2)	كێشـى گـۆیـەكــە(Fg) .
چـەنـد گـۆیـەكــە بـەرەو شـوێنـى سـرەوتن بـڕوات هـێـزى گـەڕێنـەرەوە كـەم دەبێـت تـاودانیـش كـەم دەبێت ، بـەڵام خـێرایـى زۆر دەبێت . لـەشـوێنـى سـرەوتنـدا  هـێـزى گـەڕێنـەرەوە دەكـاتـە سـفــر و تـاودانیـش سـفـر دەبێت ، بـەڵام خـێرایـى گـەورەترینـە .
كاتێك بـەنـدۆل لـەنـاو ناوەنـدێكـى بـەرهـەڵسـتكـەر وەك هـەوا دەلـەرێتـەوە ،ئـەوا نـاتوانێت لـەســەر لـەرەكـردن بـەردەوام بێت ، لـەڕاسـتیـدا فـراوانیـەكـەى بـەرەبـەرە كـەم دەكـات تـا لـە لـەرینـەوە دەوەسـتێت بـەم جـۆرە لـەرینـەوە دەووتـرێ لـەرینـەوەى لـەنـاوچــوو .وەك لە وێنەی (2-3)




(2-3) هـەنـدێك لـە زاراوەكـانــى جــووڵـەى بـەلــەرە :
1.	لــەرەى تـەواو :
بـریتـییە لـە جـووڵــەى تەنێكـى لـەراوە لـە
خـاڵـێـكـەوە و گـەڕانـەوەى یـەكـسـەر بـۆ 
هـەمـان خـالأ و بـەهـەمـان ئـاڕاسـتە.
لـەوێنـەى (a 4 2-) دا جـووڵــەى بـەنـدۆل 
لـە (  A      C        B        C       A ) 
لـەرەیـەكـى تـەواوە.

2.	كـاتــە لــەرە ( T) :Period
ئـەو كـاتەیـە كـە تەنێكـى لـەراوە دەیـخـایـەنێت
 بـۆ تـەواوكـردنـى یـەك لــەرە . وە بـە ( چـركـە )(sec) دەپیورێت .

3.	لــەرەلـەر ( f ) :Frequency
ژمــارەى ئـەو لـەرانـەیــە كـە تەنێكـى لـەراوە لـە یـەكــەى كـاتــدا دەیكـات . وە بـە
 ( چـركـە-1)( sec-1) یـان ( هـێـرتـز )(Hz) دەپیـورێت .

كــەواتـە :                                              	                                                                         
4.	لادان ( X ) :Displacement دوورى تـەنـى لـەراوەیــە لـە شــوێنـى سـرەوتنـیـەوە لەهەر ساتێكدا .
5.	فــراوانـى(A) :Amplitude گـەورەتـرین لادانـى تـەنـى لـەراوەیـە لـە شــوێنـى سـرەوتنـیـەوە . 
6.	ڕەوگــە ( الگـور) : Phase 
بـۆ ئـەوەى جـێگا و ئـاڕاسـتـەى تەنێكـى لـەراوە لەسـاتێكـى دیـاریكـراو بـزانـین، پێویستـە ڕەوگـەكـەى لـەو سـاتـەدا بزانـین ، ڕەوگـەش بە پلـەى شـەستـى دەپیورێت لـەســەر ئـەو بنچینـەیـى كـە لـەرەى تـەواو (˚ 360 )یـە یـان ( radπ2 )ە ، یـان ڕەوگـە بە بەشێك لـە كـاتـە لـەرە دەپیورێت .
واتـە ڕەوگـە بـارى لـەرینـەوەى تـەنـى لـەراوەیـە لـە ڕووى شـوێن و ئـاڕاسـتەى جــووڵــە .
لـەوێنـەى ( 2-4b ) دا :
ڕەوگـەى بـەنـدۆل لـە شـوێنـى سـرەوتن ( C ) دا لەو ساتەی 
بـەرەو ( A ) دەڕوات دەكـاتـە ( 0 ) ، وە لـەخـاڵـى ( A ) دا 
ڕەوگـە دەكـاتـە ( °90) یـان ( 1/4 ) كـاتە لـەرە ، وە لـەخـاڵـى
 ( C ) دا كـە ئاڕاسـتـەى جــووڵـە بـەرەو خـاڵـى ( B)یە 
دەكاتە ( 180˚) یـان ( 1/2) كاتـە لـەرە لـەخـاڵـى (B) دا
 ڕەوگـە دەكـاتـە (˚270)یان (3/4)كاتە لەرە و
 لـەخـاڵـى ( C ) دا ، ئـاڕاسـتەكەشـى بەرەو خـاڵـى ( A ) دەبێت ،
 ئـەوا یـەك لـەرە تـەواو دەكـات ڕەوگـەكـەش دەكـاتـە (˚360)
  یـان(4/4كاتەلەرە ) .
7.	جـیــاوازى ڕەوگــە :Phase Difference
بریتـییە لـە گـۆڕانـى بـارى جـووڵانـەوەى تەنێكـى لــەراوە لەنێوان دوو سـاتـى جـیاواز یـان بـۆ دوو تـەنـى لــەراوە لـەهـەمـان ســاتـدا .
لـەوێنـەى ( 2-5) دا ، دوو بـەنـدۆل لـەخـاڵـى سـرەوتن بـەئـاڕاسـتـەى پێچـەوانـەى یـەكـترى دەجـووڵـێن . واتـە جـیاوازى ڕەوگـە لـەنێوانیـانـدا دەكـاتـە (˚180) یـان (rad π) .













نـمــوونـە (1): جــۆڵانـەیـەكـى منـداڵان ( 10 ) لـەرە تـەواو دەكـات لـەمــاوەى ( sec20 ) ، ئـایــا كـاتــە لــەرە و لـەرەلــەرەكــەى چــەنــدە ؟ .

شــیكـار :    	
      


             

 ( 2-4 ) جــووڵــەى هــاوگـونجـاوى ســادە : ( Simple harmonic motion ) 
كاتێك سـپرینگێكـى جــیڕ بـەهـێـزێك ڕادەكـێشــرێت ، ئـەوا بـڕى هـێـزەكـە هـاورێـژە دەبێت لەگـەلأ هـێنـدى ڕاكـێـشــانـەكــە .
وادابنـێ تەنێكـى بارسـتە ( m ) لەوێنـەى ( 2-6 ) دا  كـە بـە كـۆتـایـى سـپرینگێكـى لــوولـەیـى هـەڵـواسـراوە بـەرەو خـوار بـۆ لادانـى ( X ) ڕاكـێشـرا بـۆ ژێـرەوەى شـوێنـى ســرەوتنـى. لـەڕاسـتیـدا سـپرینگەكــە بـەهـێـزێكـى گـەڕێنـەرەوە كـار لـە تەنـەكــە دەكـات هـەولأ دەدات تەنـەكــە بـۆ شـوێنـى سـرەوتن بگـەڕێنێتـەوە . ئـەم هـێـزە گـەڕێنـەرەوەش ڕاسـتەوانـە دەوەسـتێتـە ســەر لادان ( X ) ، بـەڵام ئـاڕاسـتەكـەى پێچـەوانـەى ئـاڕاسـتەى لادانـە .

C                         = بڕی نەگۆڕ                                            F = -C × X      
 








كاتێـك تـەنـەكــە بــەڕەڵا دەكـرێت ، ئـەوا هـێـزە گـەڕێنـەرەوەكــە تـاودان بـە تـەنـەكــە دەدات، تاودانەكەش بـەڕاسـتەوانـە لەگـەلأ هـێـزەكــە و پێچــەوانـە لەگـەلأ بـارسـتەى تـەنـەكــە دەگـۆڕێت .

                         

                                                                                                                                 بەڵام
                                              
                                                                                                    = -K X  a   

لـێرەدا دیـاردەكـەوێت كـە تـاودانیـش ڕاسـتەوانـە دەگـۆڕێت لەگـەلأ لادان ئـاڕاسـتەكـەشـى هـەر وەك هـێـزى گـەڕێنـەرەوە پێچـەوانـەى ئـاڕاسـتەى لادان دەبێت . كـاتێـك تـەنـەكــە بـەرەو شـوێنـى سـرەوتن دەچـێت ، ئـەوا لـەئـەنجـامـدا هـەریـەك لـەهـێز و تـاودان كــەم دەبنـەوە تـا لـەشـوێنـى سـرەوتن دەبن بـەسـفـر ، بـەڵام خـێرایـى تـەنـەكـە زیـاد دەكـات دەبێتـە گـەورەتـرین خـێرایـى لـەشـوێنـى سـرەوتنـدا . لـەبـەر سیفـەتـى بـەردەوامـى تـەنـەكــە لـەشـوێنـى سـرەوتن تێپـەڕدەبێت لـەم سـاتـەدا هـێزێكـى هـێواش بـوونـەوە كـارى تێـدەكـات ، ئـەم هـێـزەش بـەرەبـەرە زیـاد دەبێت تـا تـەنـەكـە دەگـاتـە بـەرزتـرین شـوێن . كــە لـەوێـدا ڕادەوەسـتێت و گـەشـتـى گـەڕانـەوە دەسـت پـێ دەكـات . لـەهـەمــوو سـاتەكـانـى جــووڵەدا ، ئـەوا هـەریـەك لـەهـێـزى گـەڕێنـەرەوە و تـاودان ڕاسـتەوانـە دەگـۆڕێن لەگـەلأ لادان ، وە بـەئـاڕاسـتەى شـوێنـى سـرەوتن دەبـن .



 واتـە پێنـاســەى جــووڵــەى هــارمــۆنـى ســادە بـەم جــۆرە دەبێت :
بـریتـییـە لـە جـۆرێكـى جــووڵــەى بـەلـەرە لەسـەر هێڵێـكـى ڕاسـت كـە تیـایـدا هـەریـەك لـەهـێـزى گـەڕێنـەرەوە و تـاودان ڕاسـتەوانـە لەگـەلأ لادان دەگـۆڕێن و ئـاڕاسـتەكـەشـیان هـەردەم بـەرەو شـوێنـى سـرەوتن دەبێت .
 نـمــونـە لـەســەر جــووڵــەى هــارمــۆنـى ســادە: جــووڵــەى تـەنـۆلكـەكـانـى نـاوەنـدێك كاتێـك شـەپـۆلـى پـێ تێپـەڕدەبێت ، وە جــووڵـەى لقـەكـانـى دوولكـەى سـازدەر ، وە جــووڵـەى بـەنـدۆل بـەمـەرجـێك گـۆشـەلادانـى لــە (˚5) زیـاتـر نەبێت .

لـەوێنـەى ( 2-7 ) دا : تـەنـۆلكــەیـەك بە جــووڵــەیەكی هــاوگـونـجــاوى ســادە دەجولێت .






لـەخـاڵـى (a) دا                       لـەشوێنى سرەوتندا ( c )              لـەخـاڵـى ( b ) دا
F = گـەورەتـریـن                               F = ســفـر                      F = گـەورەتـریـن 
a = گـەورەتـریـن                              a   = ســفـر                      a = گـەورەتـریـن 
υ = ســـفــر                                      υ = گـەورەتـریـن              υ = ســـفــر 

لادانـى ئـەو تـەنـۆلكــەیەى كە جــووڵــەى هــاوگـونـجــاوى ســادە دەكـات لـەشـوێنـى سـرەوتنیـەوە بەتـێپـەڕبــوونـى كـات بـەشـێوەى چـەمــاوەى تـەژێ(ساین) دەنـوێـنرێت . وێنـەى ( 2-8 ).
	



		




لــەم وێـنــەیـەدا بـەنـدۆلێـك درێژى یــەكــەى لـەخــاڵــى هــەڵـواســینـى تـا چــەقـى گـۆیـەكــە
 ( L )ە ، بـەهــۆى ئـەم هـاوكێشــەیـە دەتـوانـرێت كـاتـە لـەرەكـەى دەربهـێنـرێت :





ag= تـاودانـى زەوى لـەو شـوێنـەى بـەنـدۆلـەكــەى لــێ یــە .
واتـە كـاتـە لـەرەى بـەنـدۆل بـەنـدە بـەدرێژى یـەكــەى لەشـوێنێكـى
 دیـاریكـراودا .
نـمــوونـە(2) : كـاتـە لـەرەى بـەنـدۆلێك كـە درێـژى یـەكــەى (m 0.9 )ە ، لــەم شـوێنـانـە بــدۆزەوە : 
1.	لـەهـێڵـى یـەكسـانـى (ag = 9.81 m/sec2) .
2.	لـە جـەمـسـەرى بـاكـوورى گـۆى زەوى (ag = 9.83 m/sec2) .
3.	لـەسـەر رووی هەیڤ، تـاودانـى هەیڤ دەكـاتـە ( 1/6 ) تـاودانـى زەوى .
شیكار : 
 (1) لەهـێلـى یەكسـانـى :   L= 0.9m  ،  ag = 9.81 m/sec2
 



= 1.9034sec                                                      
                                                                 
(2) لـەجـەمـسـەرى بـاكـوور :    ag = 9.83 m/sec2  



= 1.9014 sec                                                  
                                      
كاتەلـەرە لەجـەمـسـەرەكان كەمێك كـەم دەبێت ، لـەبەر زیـادبـوونـى تاودانـى زەوى .
(3) لـەسـەر ڕووى هەیڤ : 
                                                                                                            
                                                                                               
  
                                                                                                                         
                         
                                                                                                                                                                                                                           
                                                                                                                   
  
 
                                        = 4.67 sec                                                 
                                                                                            

كاتەلەرە زۆر دەبێت ، چونكە تاودانی مانگ(هەیڤ) كەمە.       
 (5 - 2) جــووڵــەى بـەشــەپـۆل :Wave Motion  
ئـەگـەر تـووڵـەدارێك بـەشـاووڵـى لـەشـوێنێكـى ڕووى ئـاوى مـەنگـى گـۆمـێك بـەرەو ســەر و خــوار بجـووڵـێنـین ،وێنەی (2-9) ئـەوا شـێوانێك لـەم شـوێنـەوە كـە تـووڵـەكـەى تیـادا دەلەرێتەوە  (سـەرچـاوە) پـەیـدا دەبێت ئـەم شـێوانـەش بڵاودەبێتـەوە بـۆ هـەمــوو بـەشـەكـانـى تـرى ڕووى گـۆمـەكـە . لـەڕاسـتیـدا كاتێك تـووڵـەكـە دەجـووڵێت ، ئـەوا ئـەم گـەردانـەى ئـاوەكــە كەپێیەوەى نووسـاوە دەجـووڵـێنێت . ئـەم گـەردانـەش گـەردى تـرى نـزیك خـۆى دەجـوڵێنێت وە ئـەمـانـەش هـەمــان جــووڵان پـەیـدا دەكـەن لـەگـەردى تـر ، وە هـەروەهـا تـا شـێوانـەكــە دەگـاتە رۆخــەكـانـى گـۆمـەكـە . لـەهەر شـێوانێكـدا گـەردەكانـى ئـاوەكـە لـەجێگای بنـەڕەتـى خـۆیـان دوورنـاكـەونـەوە. لە ڕستیدا تـەنـهـا شـێوانـەكـە بـەنـاو ئـاوەكــەدا دەڕوات ، گـەردەكان تەنـهـا جــووڵــەى بـەلـەرە بـەدەورى شـوێنـى سـرەوتنیـان ئـەنجـام دەدەن .






بـەشـێوەیـەكـى گشتـى ڕۆیشتـنـى شـەپـۆل بـەنـاو نـاوەنـدێكـى مـاددى دا پـەیـدادەبێت لـەئـەنـجــامـى كـاركـردنـى بـەشــە یـەك لـەدواى یـەكـەكـانـى نـاوەنـدەكـە لـەسـەر یـەكــترى . كـاتێك تـەپـەدۆرێك لـەســەر ڕووى ئـاوەكــە دادەنـرێت دوور لـەســەرچـاوە لـەراوەكــە (تـووڵـەدارەكــە ) دەبـینین تـەپـەدۆرەكــەش بـەرز و نـزم دەبێتـەوە شـوێنـى بنـەڕەتـى خــۆى جـێ نـاهـێڵێت . بـەرز و نـزم بــوونـەوەى تـەپـەدۆرەكــەش مـانـاى بـەجـێ هـێنانـى ئـیشــە واتــە لـە تــوانـاى شــەپـۆلـەكـان دا هـەیـە ووزە لـەشـوێنێكەوە بـۆ شـوێنێكـى تــر بگـوازنـەوە .

( 2-6 ) سـیفـەتـەكـانـى جــووڵــە بـەشــەپـۆلـە مـیكانیكـیـەكـان :
1.	شـێوانێكـە لـەنـاوەنـدێكـى مـاددى جــیڕدا پـەیـدادەبێت تەنێكـى لـەراوە پـەیـدایدەكـات كە پـێى دەووتـرێ ســەرچــاوە .
2.	تەنـهـا شـێوەى شـێوانـەكــە لـەخـاڵێكـەوە بـۆ خـاڵێكـى تـر بـەنـاو نـاوەنـدەكــە دەگـوێزێتەوە ، بـەڵام تەنـۆلكەكانـى نـاوەنـدەكــە نـاگوازرێنـەوە كـەچــى هـەریـەكـەیـان جــووڵـەى بـەلـەرە بـەدەورى خـاڵـى سـرەوتنیـان و بـە ڕەوگــەى جــیـا جــیـا ئـەنـجــام دەدەن. 
3.	خـێرایـى گـواستنـەوەى شـێوانـەكــە ( خـێرایـى شـەپـۆڵـەكــە ) لـەنـاوەنـدێكـى دیـارى كـراو جـێگـیرە . دەوەسـتێتـە ســەر سـیفـەتـى جــیڕى و بـارنەگـۆڕینـى نـاوەنـدەكــە .

جــووڵــە بـەشــەپـۆل دەكـرێت بــە دووبــەش :
1.	شــەپـۆلـە مـیكانیكیـەكـان : Mechanical Waves  
ئـەو شـەپـۆلانـەن كـە بـەنـاوەنـدى مـاددى دا بـڵاودەبنـەوە ئـەم نـاوەنـدەش ڕەق یـان شـل یـان گـاز بێت . وەك شـەپـۆلـەكانـى دەنگ و بـومـەلـەرزە و شـەپـۆلـەكانـى ڕووى ئـاو و ژێ یـە تـونـدكـراوەكـان .
شــەپـۆلـى مـیكانیكـى دوو جــۆرە :
a.	شـەپـۆلـە پـانـڕەوەكـان              Transverse Waves
b.	شـەپـۆلـە درێـژڕەوەكـان         Longitudinal Waves



2.	شەپـۆلـە كـارۆمـوگناتیسـیەكان :  Electromagnetic Waves
ئـەم شـەپـۆلانـەن بـۆ بـڵاوبــوونـەوەیـان پێویسـتیان بـەنـاوەنـدى مـاددى نیـە لـەبـۆشـایـى و هـەروەهـا لـەهـەنـدێ نـاوەنـدى مـاددى دەگـوازرێنـەوە . بـۆ نـمــوونـە شـەپـۆلـەكانـى روونـاكـى و گـەرمـایـى و ڕادیـۆیـى و مـایـكـرۆوێـڤ ..... هــتـد( شەپۆلە كارۆموگناتیسیەكان پانڕەون ) .

 ( 1 ) شـەپـۆلـە پـانـڕەوەكـان :
ئـەو شـەپـۆلانـەن كـە تیایـانـدا تەنـۆلكـەكـانـى نـاوەنـدەكـە بـەئـاڕاسـتەى ســتوون لـەســەر ئـاڕاسـتـەى بـڵاوبـوونـەوەى شـەپـۆلـەكـە لـەرەلـەر دەكـەن .
وەك ئـەو شـەپـۆلانـەى لـەژێ یـەكـى تـونـدكـراو پـەیـدادەبێت . لـەم وێنـەیـ(2-10) پەتێك بـەئـاسـۆیـى دانـراوە لایـەكـى بـەهـەڵگـرێك بـەســتراوە لایـەكـەى تریشـى بـەدەسـت بە جــووڵــەى هــارمــۆنـى ســادە بـەرەو سـەر و خـوار دەجـوولێنـرێت . لـەئـەنجـامــدا زنجیرەیـەك لـەشــەپۆل بـەنـاو پـەتـەكــە بـەرەو لاى ڕاسـت دەگـوێزنەوە ، لـێرەدا جــووڵــەى تەنـۆلكـەكـانـى پـەتـەكــە جــووڵــەیـەكــى هــارمــۆنـى ســادە دەبێت بـەدەورى خـاڵـى ســرەوتنیـان ، وە بـەئـاڕاسـتەى سـتوون لـەســەر ئـاڕاسـتەى ڕۆیشتنـى شـەپـۆلـەكــە دەبێت .










شـەپـۆلـى پـانـڕەو بـەچــەمـاوەى تـەژێ دەنـوێنـرێت . تـەوەرى ( X ) شــوێنـى سـرەوتنـى تەنـۆلكـەكـانـى نـاوەنـدەكـە دەنـوێنـێ كـەچــى تـەوەرى ( Y) لادانـى تەنـۆلكـەكـانـى نـاوەنـدەكـە دەنـوێنـێ لـەشــوێنـى سـرەوتنـیانـەوە لـەسـاتێكـى دیـارى كـراودا .















ســەرى شــەپـۆل :Crest
خـاڵێـكــە دەكـەوێتـە دوورتـرین لادانـى مــوجــەب لـەشــوێنـى سـرەوتنـەوە . وەك : 
خــاڵــى ( a ) و خــاڵــى ( b ) .
بـنــى شــەپـۆل :Trough
خـاڵێـكــە دەكـەوێتـە دوورتـرین لادانـى ســالـیب لـەشــوێنـى سـرەوتنـەوە . وەك :
 خــاڵــى ( c ) و خــاڵــى ( d ) .
فـراوانــى شــەپـۆل :Amplitude
بـریتـى یـە لـە دوورى ســەرى شــەپـۆل یـان بـنــى شــەپـۆل لـەشــوێنـى سـرەوتنـى نـاوەنـدكــە. 
درێـژى شــەپـۆل :wave Length
بـریتـى یـە لـە دوورى نێوان دوو تـەنـۆلكـەى دواى یـەك كــەهــەمـان ڕەوگـەیـان هــەیـە . 
( واتـە بـەهــەمـان خـێرایـى دەجـووڵێن بـەبـڕ و ئـاڕاسـتە ) .
دوورى نێوان دوو ســەرى یـەك لـەدواى یـەك یـان دوو بـنــى یـەك لـەدواى یـەك دەكـاتـە درێـژى شــەپـۆل ( λ ) . 




( 2 ) شـەپـۆلـە درێـژڕەوەكـان :
ئـەو شـەپـۆلانـەن كـە تیایـانـدا تەنـۆلكـەكـانـى نـاوەنـدەكـە بـەئـاڕاسـتەى تـەریب بـۆ ئـاڕاسـتـەى بـڵاوبـوونـەوەى شـەپـۆلـەكـە لـەرەلـەر دەكـەن . وەك شـەپـۆلـەكـانــى دەنـگ .

دەتـوانـین شـەپـۆلـى درێژڕەو بـەنـاو سـپرینگێكـى درێـژدا پـەیـدا بكـەین ، ئـەویـش بـەجـێگـیر كـردنـى لایـەكـى سـپرینگـەكــە وە جــووڵانـدنـى لایـەكــەى تـرى بـەرەو پـێـش و دواوە . لـەمـەوە نـاوچــەى پـەسـتاوتـن و شـاش بــوون بـەدرێژایـى سـپرینگـەكــە پـەیـدادەبن و دەگـوێزنەوە لـەلاى چـەپـەوە بـۆ لاى ڕاسـت وێنـەى (2-12 ) هـەرپێچـێكـى سـپرینگـەكـەش بـەدەورى شــوێنـى سـرەوتنـى لـەرەلـەر دەكـات بـەئـاڕاسـتەى ڕۆیـشـتـنـى شــەپـۆلـەكــە . لـەمــەوە دیـاردەكـەوێت كـەتەنـۆلكـەكـانـى ئـەو نـاوەنـدەى شـەپـۆلـى درێـژڕەوى پێـدا تێپـەڕدەبێت بـەئـاڕاسـتەى ڕۆیشتنـى شــەپـۆلـەكــە لـەرەلـەر دەكــەن .



















دوورى نێوان دوو پـەسـتاوتـنـى دواى یـەك یـان دوو شــاشـبـوونــى دواى یــەك دەبێـتــە درێــژى شــەپــۆل ( λ ) .
شــەپـۆلـى درێـژڕەو بـەوێنـە دەنـویـَـنـرێت :
1)	بـەچــەنــد هـێلێكــى ڕاسـتـى تـەریبـى نـزیك یـەكـترى نـاوچـەى پـەسـتاوتن دەنوێنێت ، وە چــەنـد هـێـڵـى تـرى دوور لــە یـەكـترى نــاوچــەى شــاشـبـوون دەنـوێنـێ . 
وێـنــەى ( 2-13a ) .















2)	یـان بـەچــەمــاوەى تـەژێ دەنـوێنرێت تـیـایـدا ســەرى هـێڵـى چــەمـاوەكـە چــەقـى پـەســتاوتن و بـنـى چــەمـاوەكـە چــەقــى شــاشـبـوون دەنـوێـنن .وێنەی (2-13b)








پێنـاســـە :
1)	خــێرایــى شـەپــۆل ( υ ) :wave velocity ئـەو لادانـەیـە كـە ســەرى شـەپـۆل لـەشـەپـۆلـى پـانـڕەودا یـان چـەقـى پـەسـتاوتن لەشـەپـۆلـى درێژڕەودا دەیبڕێت لـەیـەكــەى كـاتـدا .
2)	لــەرەلـەرى شــەپـۆل (ƒ ) :wave frequency ژمــارەى ئـەو شـەپـۆلانـەیــە كـە بـەخـاڵێكـى دیـارى كـراودا تێپـەڕدەبێت لـەیـەكــەى كـاتـدا .
 
3)	درێـژى شــەپـۆل ( λ ) :wave length دوورى نێوان دوو خـاڵـى دواى یـەكە كــەهــەمـان ڕەوگـەیـان هــەیـە .

لــەم پـێـنـاســانـەوە دیـاردەكـەوێت :
 
خــێرایـى شـەپـۆل = درێـژى شـەپـۆل × لـەرەلـەرى شـەپـۆل
                                                                   [ υ = ƒ λ]      
ئـەمــەش پـەیـوەنـدییـەكـى گـشـتــى یـە هـەمــوو جــۆرەكـانـى شـەپۆل دەگـرێتـەوە .
خــێرایـى شـەپـۆل لـەنـاوەنـدێكـى دیـارى كـراودا جـێگـیرە دەوەسـتێتــە ســەر سـیفەتـى نـاوەنـدەكـە لـەڕووى جــیڕى و چــڕى دا . بـۆیـە ئـەو شـەپـۆلـەى لـەرەلـەرى بـەرزە درێـژى شـەپـۆلـى كـورتـە ، وە بـەپێچـەوانـەش ڕاسـتە .

نـمــوونـە(3) : دولكـەیـەكـى سـازدەر(زرنگە چەنگاڵ) دەنگێك بـەهەوادا دەنـێرێت بـەلەرەلـەرى 
( 660Hz) ، ودرێژى شـەپـۆلـى (m 0.5 ) ، ئـایــا :

1.	خـێرایـى ئـەو دەنگـەى لـە دولكـە سـازدەرەكـە دەردەچـێت چـەنـدە ؟ .
2.	درێـژى شـەپـۆلـى ئـەو دەنگـەى لـە دولكـە سـازدەرەكـە دەردەچـێت لـەنـاو ئـاودا  چـەنـدە ؟ . ئـەگـەر ( خــێرایـى دەنگ لـەنـاو ئـاودا = m/sec 1500) بێت .



شیكار :      = ƒ λ                                                                     υ      ( 1 )                         
                                                                         = 660 × 0.5 
                       خێرایی دەنگ لە هەوا            = 330 m/sec                                    = ƒ λ                                                                                      υ     ( 2 )
                                                                             1500 = 660 × λ



                                                                               2.27 m  = λ

( 2-7 ) لـەرەلـەرى سـروشـتـى و نـاچــارى و زرنـگـانـــەوە :
لـەرەلـەرى ســروشـتـى: Natural frequency
هـەر تەنێكـى شـیاو بـۆ لـەرینـەوە لـەرەلـەرێكـى ســروشـتـى خــۆى هـەیـە ، بـەم لـەرەلـەرە بـەردەوام دەبێت لـەســەر لـەرینـەوە ئـەگـەر هـێـزێكـى دەورى دەرەكـى بـەرهـەڵستـى لـەرینـەوەكــە نـەكـات. كـاتێك گـۆى بـەنـدۆل كـەمێك لـەشـوێنـى سـرەوتنیـەوە لادەدرێت ئینجـا بـەڕەڵا دەكـرێت بـەسـەربـەسـتـى بلـەرێتـەوە ، ئــەوا لـەرەلـەرەكــەى سـروشتـى یـە و دەوەسـتێتـە ســەر درێـژى پەندۆلەكە لـەشـوێنێكـى دیـاریـكـراودا . وە هــەروەهـا لەكـاتـى لێدانـى دولكـەى سـازدەر ، ئـەوا بـەلـەرەلـەرى ســروشـتـى خــۆى دەلـەرێتـەوە .

لـەرەلـەرى نـاچــارى :Forced vibration 
كاتێك تەنێكـى شـیاو بـۆ لـەرینـەوە دەكـەوێتـە ژێـر كـاریگـەرى هـێـزێكـى دەرەكـى دەورى كە لـەرەلـەرەكــەى یـەكسـان نـەبێت بـەلـەرەلـەرى ســروشـتـى تـەنـەكــە ، ئـەوا ئـەم تـەنـە بـەلـەرەلـەرێك دەلـەرێتـەوە پـێى دەووتـرێ لـەرەلـەرى نـاچــارى .
لـەكـاتـى لێدانـى ژێ یـەكــى تـونـدكـراو دەنگێكـى ئـەوتـۆ نابیستـى ، بـەڵام ئـەگـەر هـەمـان ژێ بخـرێتـە سـەر سـندوقـى گـیتـار تێبینـى زیـادبـوونـى تـونـدى دەنگ دەكـەین . هـۆیەكـەشـى ئـەوەیـە بەكـاریگـەرى لـەرەلـەرى ژێ یـەكـە ، وا دەكات سـندوقـەكـە بـەنـاچـارى بلـەرێتـەوە . لـەبەر ئـەوەى ڕووبـەرى سـندوقـە لـەراوەكــە فـراوانـە دەبێتـە هــۆى زیـادبـوونـى بـارسـتەى هـەواى لـەراوە و لـەئـەنجـامـدا زیـادبـوونـى تـوانـاى دەنگـى بیـستراو .

زرنـــگـانـــەوە : Resonance
كاتێك تەنێكـى شـیاو بـۆ لـەرینـەوە زنجـیرە شـەپـۆلێكـى دەورى كـارى تێـدەكـات كـە لـەرەلـەرەكـەى یـەكـسان بێت بـەلـەرەلـەرى سـروشـتـى تـەنـەكــە ، ئـەوا ئـەم تەنـە بـەفـراوانى یەكـى گـەورە دەلـەرێتـەوە ئـەمــەش پـێى دەووتـرێ زرنــگـانــەوە .

تـاقـیكردنـەوەیەك بۆ ڕوون كـردنـەوەى دیـاردەى زرنگـانـەوە لـەدەنگ دا :
ئـەگـەر دوو دولكـەى سـازدەرى چـۆن یـەك بهـێنین هـەریەكـەشـیان لـەســەر سـندوقێكـى تەختەیى ناو بـۆشــى یـەك ڕوو كـراوە چـەسـپ كـرابـن  و دوور لـەیەكـتریان دابنێین ڕووە كـراوەكــەى دوو سـندوقـەكـەش بـەرامـبـەر یـەك بـن . وێنـەى ( 2-14 ) ئـینجـا بـە چـەكـوشێكـى لاستیك لـەدولكـەى یـەكـەم بـدەیـن ، ئـەوا گـوێمـان لـەدەنگـى لـەرینـەوە دەبێت ئـەم دەنگـەش دواى وەسـتانـدنـى دولكـەى یـەكــەم ( بـەدەسـت بیگرین ) هـەر دەمـینێت ، ئـەمـەش دەنگـى لـەرینـەوەى دولكـەى سـازدەرى دووەمــە ، واتــە لەرینـەوەى دولكـەى دووەم بەكاریگـەرى لـەرینـەوەى دولكـەى یـەكــەم ڕووى داوە كـە یـەكـسانن لـە لـەرەلـەرى ســروشـتیان. بـەمــەش دەووتـرێ زرنــگـانــەوە . 





نـمــوونەیـەكــى سـەرنـج ڕاكێشـەر : ئـەو زرنــگـانــەوەیـە كـە لـەســاڵـى ( 1940 ) ڕووى دا ، كـاتێك پـردى ( تـاكـۆمـا ) لـە ( واشـنتـۆن ) بـەهــۆى بـایـەكـى نیمچــە بـەهـێـز  دەسـتـى بـە لـەرە كـرد و فـراوانـى لـەرینـەوەى بـەرەبـەرە زیـاد بــوو تــا واى لـێ هـات پــردەكـە جــۆڵانــە بكـات و لـەئــەنجــامــدا بروخێت .



 
  

( 2-8 ) ســەریـەكـچــوونـى شــەپـۆڵــەكـان :Superposition of waves 
ئـەگـەر دوو شـەپۆل لـەشـوێنێكـى دیـارى كـراوى نـاوەنـدێك گـەیشـتن بـەیـەك . دەبینـین كاتێك ئـەم شـوێنـە جـێ دەهـێڵـن هـەریـەكـیان بـەردەوام دەبـێ لـەســەر بـڵاوبـوونـەوە بـێ ئــەوەى هـەر كـامـیان كـار لـەویـتریـان بكـات ، بـەڵام لـەڕاسـتیدا فراوانی تەنـۆلكـەكـانـى نـاوەنـدەكـە لـەشـوێنـى بەیـەك گـەیشـتندا یـەكـسـان دەبێت بـەسـەرجـەمـى جـەبـرى ئـەو دوو فـراوانیـەى كـە هـەریـەك لـەدوو شـەپـۆڵـەكــە بـەتـەنیـا لـە تەنۆلكەكانى ناوەنـدەكــەدا پـەیـداى دەكـەن ، بـەم بـەیـەكـەوە كاركـردنـە دەووتـرێ ســەریـەكـچــوونـى شــەپـۆڵــەكـان .
لـەدیـاردەى ســەریـەكـچــوونـى شــەپـۆڵــەكـان دوو حـالـەت دیـارى دەكـرێن و گـرنگـییان هـەیــە ، كـە ئــەوانیـش ئـەمـانـەن :

1)	بـەیـەكــداچــوونـى دروسـتكــەر :Constructive interference
كاتێك دوو شـەپـۆل هـەمـان لـەرەلـەر و فـراوانیـان هـەبێت لـەخـاڵێكـى نـاوەنـدێك بـەیـەك گـەیشتن ، بـەجـۆرێك سـەرەكانیان یـەك بگـرن واتـە بـەهـەمـان ڕەوگـە بگـەن بـەشـوێنەكـە ، ئـەوا شـەپۆڵـە بـەرئـەنجـامـەكــە هـەمـان درێژە شـەپـۆل و لـەرەلـەرى دەبێت بـەڵام فـراوانـى یـەكـەى دەكاتـە دوو هـەنـدى فـراوانـى هـەریـەك لـە دوو شـەپـۆلەكــە . ئـەمـەش پـێى دەووتـرێ بـەیـەكــداچــوونـى دروسـتكــەر .وێنەی (2-16)









لە بـەیـەكــداچــوونى دروستكـەر لـەئــاودا شـەپـۆلـى بـەرئـەنجـام سـەرەكـەى بڵنـد تـر دەبێت ، لــەدەنـگ دا بـەرزى زیـاد دەبێت ، لـەروونـاكــى دا تــونـدى زۆر دەبێت .


2)	بـەیـەكــداچــوونـى لــەنــاوبــەر : Destructive interference
كاتێك دوو شـەپـۆل هـەمـان لـەرەلـەر و فـراوانیـان هـەبێت لـەخـاڵێكـى نـاوەنـدێك بـەیـەك گـەیشتن ، بـەجـۆرێك سـەرى یـەكێكیـان لەگـەلأ بنـى ئـەویـتر یــەك بگـرن ، واتـە بە جـیاوازى ڕەوگـە ( 180˚ ) بگـەن بـەخـاڵـەكــە ، ئــەوا هـیچ شـێوانـدنێك لـەشـوێنـەكــەدا ڕوونـادات ئـەمــەش پـێى دەووتـرێ بـەیـەكــداچــوونـى لــەنــاوبــەر .وێنەی (2-17)







نـمــوونــە : ڕووى ئـاوەكـە نـاجـووڵێت .
                  دەنگ + دەنگ = بـێ دەنگ .
                  روونـاك + روونـاك = تـاریـك . 
لە بـەیـەكــداچــوونى لەناوبەر لـەئــاودا شـوێنەكە ئـارام دەبێت ، لــەدەنـگ دا بـێ دەنگـى و لـەروونـاكــى دا تـاریك دەبێت .

( 2-9) بـــەرەى شــەپـۆل :Wave front 
بـریتـییـە لــەو ڕووەى كـە بـەو خــاڵـە تەنیـشت یـەكـانـە دا دەڕوات كـە هـەمـان ڕەوگـەیـان هـەیـە لـەنـاوەنـدێكـى شـەپـۆلـدار ، لـەڕاسـتیـدا ڕووى هـەر گــۆیـەك بـەدەورى خـاڵێكـى روونـاكـیدەر دادەنـرێت بـە بـەرەى شــەپـۆلـى روونـاكــى . خـاڵـەكــەش لـەچـەقـى گـۆیـەكـەدا بێت بەڵام تیشك هـێڵێكـى ڕاسـتە سـتوونـە لـەســەر بــەرەى شـەپـۆل ئـاڕاسـتەى بـڵاوبـوونـەوەى شـەپـۆلەكــە ئـامــاژە دەكــات .
لــەوێنـەى ( 2-18 ) دا بـەهــۆى جـووڵانـدنـەوەى لـەوحـێكـى پـان بـەرەو سـەر و خـوار لـەســەر ڕووى ئـاوى حـەوزێك زنجـیرە شـەپـۆلێك كـەپێكهـاتـووە لـەسـەر و بنـى تـەریب بـەیـەكــترى پـەیـدادەبـن .
بـەو هـێـلـەى بـەخـاڵـە تـەنیشـت یـەكەكانــى ســەرى شـەپـۆل دا دەڕوات دەووتـرێ بــەرەى شــەپـۆل . تیشكیش هـێڵێكـى خـەیـاڵـیە سـتوونە لـەســەر بەرەى شـەپۆل ، ئاڕاسـتەى ڕۆیشتنـى شـەپۆل نیشـان دەدات .











دەســتوورى هــۆیگـنز :
كـریستـیــان هــۆیگـنز ( 1629 – 1695 ) ڕێـگـایـەكــى دانـا بــۆ دیـاركـردنـى شـوێن و شـێوەى بـەرەیـەكــى ئـاینـدە ، بـەســوود وەرگـرتن لـەبـەرەیـەكـى زانـراو . واتــە ئـەگـەر بـەرەیـەكـى زانـراو هـەبێت دەتـوانـى بــەرەى داهـاتـوو بـدۆزیــەوە، بـەپــێى ئـەم دەسـتوورە : (هــەر خـاڵێك لـەســەر بـەرەى شـەپـۆل دادەنـرێت بـەسـەرچـاوەیـەكـى نـوێ بـۆ نـاردنـى شـەپـۆلـى تـر بـەئـاڕاسـتەى بـەرەو پـێـش ) . ئـەمـەش پـێى دەووتـرێ دەســتوورى هــۆیگـنز . وە بەكاردێت بـۆ لێكـدانـەوەى سـیفەتـەكـانـى شـەپۆل ، وەك : دانـەوە ، شـكانـەوە ، بەیەكـداچــوون و لادان .

   كریستیان هۆیگنز Christian Huggens  :-
فیزیا زانێكی ئەلمانیە و هاوچەرخی ئیسحاق نیوتن بووە . لەساڵی 1629 لە شاری هاگ(hauge)لەدایك بووە 	
كریستیان كە گەنج بووە، بە چاودێری كردنی شەپۆلەكانی رووی ئاوی ئەو جۆگانەی (canals) لە 
دەوروبەری ماڵەوەیدا هەبوون  یەكەم بیرۆكەی دەربارەی شەپۆڵەكان و چۆنیەتی بڵاوبوونەوەیانی دەستكەوتووە .
 هەرچەندە ئەو كارە سەرەكیەی كە بوو بە هۆی بەڵگەنامەی نەمری (خلود) بۆ ئەو ، شەپۆلەبیردۆزی رووناكی بوو. 
بەڵام هۆیگنز بەشداریەكی زۆر و بە نرخی لە بیركاری و گەردوون زانی كردووە ، رێگای لووسكردنی هاوێنەكانی
 تەلەسكوبی پێشخستووە و و تەمگەلی راوچی (orion nebula) دۆزیەوە ، كە بەشێكی بە ناوی ئەوەوە ناونراوە .
 لە ساڵی 1663 بوو بە ئەندامی كۆمەڵی مەلەكی لەلەندەندا . پێش ئەو شكۆمەندیەش ، یاساكانی بەریەك كەوتنی تەنە جیرەكانی بە وردی و روونی دەڕبریوە . لە ساڵی 1695 لە شاری هاگ كۆچی دوایی كردووە .


( 2-10 ) ســیـفــەتــەكـانــى جــووڵــەى بــەشــەپــۆل :
هــەمــوو جــۆرەكـانــى شــەپـۆل لــەم ســیفـەتــانـە هــاوبـەشــن :
1.	بـڵاوبـوونـەوە بـەهــێلـى ڕاسـت :   Rectilinear Propagation
شــەپـۆلـەكـان لـەنـاوەنـدى چــۆن یـەكـدا بـەهــێلـى ڕاسـت بـڵاودەبنـەوە ، بــەڵام ئەگەر شـەپـۆلـەكــە نـاوەنـدەكـەى بگۆڕێت یـان تـووشـى بەربەسـتێك یـان درزێك بـوو ، ئینجـا لـەئـاڕاسـتەى خـۆى لادەدات .وێنەی (2-19) چەند بەرەیەكی تەریبی شەپۆل لە ناوەندێكی چۆنیەكیدا پیشاندەدات .
























2.	دانــەوە : Reflection
بریتیـە لـە گـەڕانـەوەى شـەپـۆل دواى ئـەوەى دەكەوێتـە سـەر ئـەو ڕووەى دوو نـاوەندى جـودا لێك جـیا دەكـاتـەوە .بۆ هەمان ئەو ناوەندەی كە لێیەوە هاتووە.  
وەك : دەنـگدانـەوە ، دانـەوەى روونـاكـى لـەڕووى ئـاوێنـە ، دانـەوەى شـەپۆلـەكـانـى ئـاو لـەڕۆخـى دەریـاوە .(دەنگدانەوە = الصدى = echo ) وێنەی (2-20)










گۆشـەى لێدان = گۆشـەى دانـەوە
             2 θ =1θ



3.	شــكـانـەوە :  Refraction
بریتیـە لـە گۆڕان لەئـاڕاسـتەى شـەپۆل كاتێك بەشێوەیەكـى لار لەناوەنـدێكـەوە دەگوازرێتەوە بـۆ ناوەنـدێكـى تـر . ئـەم گۆڕانـەش كە لـەئاڕاسـتە ڕوودەدات لەبەر ئەوەیە كە خـێرایـى شـەپۆل دەگۆڕێت كاتێك بەناو دوو نـاوەنـدى جـیاواز تێپـەڕ دەبێت .وێنە (2-21)
لەڕاسـتیدا بـڕى گۆڕان لەخـێرایـى ڕادەوەسـتێتـە سـەر جـۆرى شـەپۆلەكـە و جـۆرى دوو نـاوەنـدەكـەى پـێى تێپـەڕ دەبێت .
بـۆ نمـوونە خـێرایـى روونـاكـى لەبـۆشـایـى دا گەورەترینـە ، بەڵام خـێرایـى یەكـەى لەناوەندێكی گازیدا زیاترە لە خێراییەكەی لە ناوەندێكی رەقیدا .
تێبینــى : لـەرەلەرى شـەپۆل لەكاتـى شـكانەوەدا ناگـۆرێت بـەڵام درێژى شـەپۆل دەگۆرێت كەدەبێتـە هـۆى گـۆڕانـى خـێرایـى .











4.	بـەیـكــداچــوون :  Interference
             بریتیـە لە سەریەكچوونى دوو زنجیرە شەپۆلى هـاوئاست كاتێك لەهەمان ناوەندا 
بڵاودەبنەوە .  بۆ ئەوەى بەیەكداچوون دەوام بكـات پێویـستە دوو شەپۆلەكــە هـاوباربــن .
پێنـاســەى : دوو شەپۆلـى هــاوبــار : ئەم دوو شەپۆلەن كـە لەرەلەر و فـراوانیـان یەكسانـە وە جیاوازى ڕەوگە لەنێوانیاندا بە نەگۆڕى دەمینێتـەوە بە تێپـەربـوونـى كـات .

5.	لادان ( چەمانەوە _ بـادانـەوە ) : Diffraction
بریتیـە لـە بڵاوبوونەوەى شەپۆل بـەسـەر ئـەو شـوێنـەى دەكـەوێتـە پشت ئەو  بەربەستەى ڕێ لـەشـەپـۆلـەكــە دەگـرێت .
واتـە لادان دیـاردەى چەمانەوەیە ئـەویـش تـوانـاى شـەپـۆلـە لـەســەر بـادانـەوە بـەدەورى ئـەو بـەربـەسـتەى دەكـەوێتـە ڕێى شـەپـۆلـەكــە. لـەوانـەیـە بـەربـەسـتەكـە لێـوارێكـى تـیژ یـان درزەكـى تـەسـك بێت .

















(2-11 ) شــەپـۆلــە وەســتاوەكـان : Standing Waves
لـەوێنـەى ( 2-23) سەرێكى پەتێك بەلقێكى دوولكەیەكى سازدەرەوە چەسپ دەكەین و سەرەكەى ترى بەسەر خلۆكەیەكى نەبزۆكدا تێپەڕ دەكەین و بەكۆتاییەكەیەوە سەنگێك هەڵدەواسین . ئینجا بە چەكوشێكى لاستیك لە لقەكەى دوو لكەكە دەدەین ، ئینجا بڕى سەنگە هەڵواسراوەكە یان درێژى ژێكە یان هەردووكیان دەگۆڕین بۆ ئـەوەى پەتەكـە بكەوێتە بارى زرنگانەوە لەگەلأ دوولكە سازدەرەكە ، لەئەنجامدا جـۆرە شەپۆلێكى شـوێن جـێگـیر لـەپـەتەكـەدا پەیدا دەبێت پێى دەووترێ شــەپـۆلــە وەســتاوەكـان . 
ئـەم جـۆرە شەپۆلـە كە لـەپـەتەكـەدا پەیدا دەبێت لەئـەنجـامـى چـوونـە سـەریـەكـى ئەو شەپۆلانەى سـەرچـاوەكـە بـەنـاو پـەتەكـەدا دەینێرێت وە ئەو شەپۆلانەى لـەبەربەسـتەكـەوە دەدرێتـەوە بـە ئاڕاسـتەى پێچـەوانـە بـەنـاو پـەتەكـەدا دەڕوات . ئـەم شەپۆلـە دراوانـەش هـەمـان لـەرەلـەر و فـراوانـى شـەپـۆلـە لـێـدەرەكـانـى هـەیــە . 
واتە شەپۆلە وەستاوەكان ، ئەو شەپۆلانەن كە لەئەنجامى سەریەكچوونى دوو زنجیرە شەپۆلى فراوانى و لەرەلەر یەكسان دروست دەبن ، كاتێك بە دوو ئاڕاسـتەى پێچـەوانـە بەهەمان گوڕ بەناوەندێكى سـنوورداردا تێپەڕدەبن .  
























لـەوێنـەكـەدا دیـاردەكـەوێت لادانـى هەندێك خاڵ لـە پـەتـەكــەدا سـفـرە و جووڵەیان تێدا نـى یـە پێیان دەووترێت گرێ (node) ، وە لەنێوان هەموو دوو گرێیەكیشدا تەنۆلكەكانى پەتـەكـە بەدەورى شوێنى سرەوتنیان جووڵەى هارمۆنى سادە دەكەن بەفراوانى و خـێرایـى جیاجیا بەرەبەرە زیاد دەبن تـا دەگاتـە گـەورەتـرین لادان و گـەورەتـرین خـێرایـى لـە ناوەڕاسـتى مـاوەى نێوان دووگرێ دا پێى دەووترێ قـوڵــف (anti node).






هـەنـدێ لـەسـیفـەتـەكـانـى شـەپـۆلـە وەســتـاوەكـان ئــەمـانـەن :
1) ووزە ناگوازێتەوە ، چـونكـە ووزە بـەنـاو گـرێ دا تێپـەڕ نـابێت .
2) هـەمـوو تەنۆلكەكانى قوڵفێكـى دیـارى كـراو بەهەمان ڕەوگە دەلەرنەوە بـەڵام بەفراوانى و خـێرایـى جیاجیا . ئەو تەنۆلكەى دەكەوێتـە ناوەڕاسـتـى نێوان هەر دوو گرێ گـەورەتـریـن فراوانى و خـێرایـى دەبێت .
3) ڕەوگـەى تەنۆلكە لـەراوەكان لـەقوڵفێكـدا پێچـەوانـەى ڕەوگـەى تەنۆلكەكانـى قـوڵـفـى هـاوسـێیـەتـى .
4) ژێ یـە لـەراوەكــە لەشــەپـۆلــى وەســتاودا لـەبارى زرنگانەوە دادەبێت لـەگـەلأ سـەرچـاوەكـە .























( 2-12 ) ئــاوازە هـاوگـونجــاوەكـان :
هـەر ژێ یـەكـى تـونـدكـراو دەتـوانـرێت بـەچـەنـد رێگـایـەك بلـەرێتـەوە بـەجـۆرێك كە ئـاوازى لـەرەلـەر جـیـاجـیـا بــدات .

































بــەشـێوەیـەكـى گـشـتـى :





	                                                                          
                                                              
                                                                                        1 ، 2 ، 3 ، 4 N =
                                                                        ژمـارەى هـاوگـونـجــاوەكـان =
                                                                                  ژمـارەى قـوڵـفـەكـان =
تـاقـیكـردنـەوەى بەیەكداچوونـى دوو شەپۆلـى دەنـگ :
لـەوێنـەى ( 2-25 ) دا :( A ، B) دوو بڵـند بـێژن ( مـكبرە الصوت )  Loud speaker  بـەهـەمـان پـەیـداكـەرى نیشـانـە Signal generater  بـەســتراون بـۆ ئـەوەى هـەردووكیـان شـەپۆل دەربكـەن بـەهـەمـان لـەرەلـەر و فـراوانـى و ڕەوگـە . واتـە دوو شـەپۆلـەكــە هـاوبـار بـن .















ئێسـتاكـە ئـەگـەر كـەسـێك لـە دووریـەكـى گـونجـاو لـە دوو بڵـند بـێژەكـەوە لـەخـاڵـى ( P1 ) بـەرەو خـاڵـى (P2) بـڕوات ، ئـەوا لـەو شـوێنـانـەى كـە بەهـێمـاى ( F ) نـوێندراون دەنگێكـى تـونـد دەبیستێت بـەڵام لـەو شـوێنـانـەى كـە بەهـێمـاى ( N ) نـوێندراون دەنگ نـابیسـتێ .
واتـە لـەكـاتـى جــووڵـەى ئـەو كـەســە لـە (P1) بـۆ (P2 ) ، ئـەوا ئـەو دەنگـەى كـە دەیبیستێت كـەم و زیـاد دەكـات . لـەم شـوێنـانـەى تـونـدى دەنگ بـەرزە بەیەكداچوونـى دروسـتكـەرى لـێ ڕوودەدات ( پـەسـتاوتن دەكـەوێتـە سـەر پـەسـتاوتن ) وە لـەو شـوێنـانـەى تـونـدى دەنگ بـەنزیكـى سـفـرە بەیەكداچوونـى لـەنـاوبـەرى لـێ ڕوودەدات ( پـەسـتاوتن دەكـەوێتـە سـەر شـاشـبـوون ) . 
جـیاوازى ڕێگـاى ئـەو شـەپـۆلانـەى لـە ( A ، B ) دەردەچـن بـۆ شـوێنـە دەنگـدارەكان دەكـاتـە سـفـر یـان ژمـارەیـەكـى تـەواو لـەدرێـژى شــەپـۆل . 
واتـە : جـیاوازى ڕێگـا = 0 ، λ1 ، λ2 ........      بـۆ شـوێنـە بـە دەنگـەكـان .
بـەڵام جـیاوازى ڕێگـاى ئـەو شـەپـۆلانـەى لـە ( A ، B ) دەردەچـن بـۆ شـوێنـە بێ دەنگـەكان دەكـاتـە ژمـارەیـەكـى تـاك لـەنیوەى درێـژى شــەپـۆل .

 واتـە جـیاوازى ڕێگـا =               ،            ،               ........     بـۆ شـوێنـە هـێمنـەكـان .	


















پــرســیـار و ڕاهــێـنـانى بەشى دووەم

پ1/ وەڵامی ڕاست بۆ هەر یەكێك لە مانەی خوارەوە هەڵبژیرە .
1-	كام لە ئەوانەی خوارەوە كار ناكاتە سەر كاتە لەرەی پەندۆل. 
a  - درێژی پەتەكە                                                 b- بارستەی گۆیەكەی     
  c- تاودانی زەوی لەوشوێنەی پەنەدۆلەكەی لێیە.       d – هەموو ئەوانەی پێشوو  
2- كچێك لە كەناری دەریاوە سەیری شەپۆلەكانی ئاوی دەكرد . بینی كە لە هەر (2s) چركەدا , (4) شەپۆل تێدەپەرێت . درێژی هەر شەپۆلێك (0.5m) بوو ئەوا خێرایی شەپۆلەكان .
a  - 0.25m/s              b- 0.5m/s            c- 1m/s            d- 4m/s
3- دووری نێوان هەردوو خاڵی دوایەك كە لە رەوگەدا چۆنیەك بن لە شەپۆڵێكدا دەكاتە 
  a- نیوەی درێژی شەپۆل                       b- درێژی شەپۆل 
      c - چارێگێكی درێژی شەپۆل                   d- 3/4 ی درێژی شەپۆل
    4- خێرایی شەپۆلی میكانیكی لە ناوەندێكدا بەندە بە 
      a - لەرەلەری سەچاوە                                        b- فراوانی سەرچاوەكە  
      c - سیفەتی ناوەندەكە لە رووی چڕی و جیری دا           d- درێژی شەپۆلەكە 
    5- گەورەترین خێرایی ئەو تەنەی بە شێوەی جوولەی هاوگونجاوی سادە دەلەرێتەوە لەو بارە  
         دەبێت كە لادانەكەی لە شوێنی سرەوتنەوە .
       a- گەورەترین لادانە                              b- سفرە
       c- نیوەی گەورەترین لادانە                      d- چارێكێكی گەورەترین لادانە     
    6- لە شەپۆلە وەستاوەكاندا ماوەی نێوان دوو گرێی دوایەك یەكسانە بە   
       a- یەك درێژی شەپۆل                         b- نیو درێژی شەپۆل 
       c- 2/3ی درێژی شەپۆل                       d- هیچ كامیان            
پ2 / مـەرجـەكـانـى پـەیـداكـردن و بـەردەوام بـوونـى جــووڵــەى بـەلــەرە چـــین ؟ .
پ3 / هـێـزى گـەرێنـەرەوە لـەكـاتـى لـەرینـەوەى بـەنـدۆل لـەســەرچـى بـەنـدە ؟ .
پ4 / تـەنـۆلكـەیـەك جــووڵــەى هـاوگـونجـاوى سـادە ئـەنجـام دەدات ، ئـایـا هـەریـەك لـە (هـێـزى گـەرێنـەرەوە ، تـاودان ، خـێرایـى ) چـۆن دەبـن :
a-	لــەشـوێنـى ســرەوتـن .                               b- لــەشـوێنـى گـەورەتـرین لادان .

پ5 / بـرادەرەكــەت لـەوبـەرى گـۆمــە ئـاوێك وەسـتاوە . بـەچـەنـد ڕێگـا دەتـوانیت هـۆشـیارى بكـەیتـەوە ؟ لـەهـەر ڕێگایـەكــدا هــۆى گـواسـتنەوەى ووزە ڕوون بكـەرەوە .
پ6 / جــۆرەكانـى شـەپـۆلـە مـیكانیـەكان چــین هـەریەكەیـان پێنـاس بكـە لـەگـەلأ نـمــوونـەیـەك .
پ7 / بــەراووردى نێوان شـەپۆلـى پـانـڕەو و شـەپۆلـى درێـژڕەو بكــە .
پ8 / كاتێك كـۆمـەلێك سـەربـاز بـەسـەر پـردێك دادەڕۆن داوایـان لـێ دەكـرێت بـەنـیزام ڕۆیـشتن تێك بـدەن . بـۆچــى ؟ .
پ9 / كاتێك بنـى دولكـەیـەكـى سـازدەرى لـەراوە لـەســەر ڕووى مـێزێك چـەسـپ دەكـرێت تـونـدى دەنگ زۆر دەبێت . بـۆچــى ؟ .
پ10 / سـیفەتـەكـانـى شــەپـۆلــە وەســتاوەكـان چـــین ؟ .
پ11 / خــێرایـى شــەپـۆل لـەنـاوەنـدى مــاددى دا لـەســەرچـى بـەنـدە ؟ .
پ12 / چــى بـەســەر كـاتە لـەرەى بـەنـدۆل دێت كاتێك :
a.	كـێشــى گـۆیـەكـەى دەبێتـە دوو ئـەوەنـدە .
b.	 درێـژى یـەكــەى دەبێتـە دوو ئـەوەنـدە . 
پ13 / چ گـۆڕانێك لـەوانــەیـە بـەســەر ( خــێرایـى ، لەرەلەر ، درێژى ) شەپۆلێك دادێت كاتێك لـەنـاوەنـدێكـەوە بـۆ نـاوەنـدێكـى تـر دەچـێت ؟ .
پ14 / لـەشـەپـۆلـى وەسـتاودا دوورى نێـوان هـەریـەك لـەمــانـە چـەنـدە بـەپـێى درێـژى شـەپۆل :
a.	دووگــرێى دواى یــەك .
b.	دووقـوڵــف دواى یــەك .
c.	قــوڵــف و گــرێى هـاوســێ .
پ15 / لــەم وێنـەیـەدا شــەپۆلێك لـەرەلـەرەكـەى ( 20Hz )ە ، ئــەمـانـە چــەنـدن :
a.	فــراوانـــى .                                                     وەڵام :  ( a- 5cm )
b.	درێــژى شــەپـۆل .                                                      ( b-16cm )
c.	خــێرایـى شــەپـۆل .                                                    (c- 320 cm/sec )   
d.	كــاتـە لــەرە .                                                            (d- 0.05sec )                                
                                                                                          
                                                                                          
                                                                                          
پ16 / درێـژى شــەپـۆلـى ئـەو رووناكیـە ســوورەى لـەدایـۆدى لـێزەر دەردەچـێت دەكـاتە (650nm) ، ئـایـا لـەرەلـەرەكــەى چــەنـدە ؟ ئـەگـەر بزانیت 
خـێرایـى رووناكـى(υL)  = m/sec 8 10  ×3 .
                                                                                 وەڵام : (1013Hz×46)
پ17 / هـەمــوو جـۆرەكـانـى شـەپۆلـەكـانـى كارۆمـوگناتیسـى لـەبـۆشـایـى دا هـەمـان خـێراییـان هـەیـە (108 m/sec×3) ، ئـایـا درێـژى شـەپـۆلێكـى ڕادیـۆیـى چـەنـدە ؟ ئـەگـەر لـەرەلـەرەكــەى ( 90MHz ) بێت .(=106 میگا M= )
                                                                           وەڵام :  ( 3.3m ) 

پ18 / دولكـەیـەكـى سـازدەر لـەهـەوادا دەنگێك دەنـێرێت بـەلــەرەلـەرى (Hz 250) درێـژى شــەپـۆلـى (m 1.4 ) ، ئـایــا :
a.	خـێرایـى دەنگ لـەهـەوادا چــەنـدە ؟ .
b.	درێـژى شــەپـۆلـى دەرچـوو لەدولكـەكـەوە لـەناو ئـاودا چــەنـدە ؟ . ئـەگـەر خـێرایـى دەنگ لـەئـاودا ( 1500m/sec) بێت .

                                                                                   وەڵام :  ( a- 350m/sec ) 
                                                                                               ( b- 6m ) 
پ19 / ژێ یـەكـى تـونـدكـراو درێـژى یـەكــەى ( m1.5)ە ، ئـاوازى هـاوگـونجـاوى شـەشـەم دەدات ، ئـایـا درێـژى شـەپۆل چــەنــدە ؟ .                                        وەڵام :  (m 0.5)

پ20 / ژێ یـەكـى تـونـدكـراو درێـژى یـەكــەى ( 1m )ە ، بـەئـاوازى هـاوگـونجـاوى دووەم دەلەرێتـەوە بـە ( 300Hz) ، خـێرایـى شـەپۆل بەنـاو ئـەم ژێ یـەدا چــەنــدە ؟ .  
                                                                وەڵام :  (m/sec300 )
پ21 / بـەنـدۆلێك درێـژى یـەكــەى ( 1m )ە ، كاتـەلـەرەكـەى دەبێتـە چـەنـد لـەشـوێنێك لـەســەر ڕووى زەوى ؟ ( g=9.8m/sec2 ) .                                     وەڵام :  (sec 2 )



پ22 / ڕەوگـەى تەنێك جــووڵـەى هـارمـۆنـى سـادە دەكـات چـەنـدە ؟ كاتێك :
a.	لادانـى گـەورەتـریـنــە .                                        وەڵام :  (˚90)
b.	خـێرایـى گـەورەتـریـنــە .                                     وەڵام :  ( سـفـر )
c.	 تـاودانـى گـەورەتـریـنــە .                                      وەڵام :  (˚90)
پ23 / ژێ یـەكـى تـونـدكـراو درێـژى یـەكــەى ( 30cm )ە ، ئـەگــەر خـێرایـى شـەپۆل بەنـاو ئـەم ژێ یـەدا (300m/sec) بێت ، ئـایـا لـەرەلـەرى سـێ هـارمـۆنـى یـەكــەم چــەنـدە ؟ .
                                                           وەڵام :  ( 500Hz, 1000Hz , 1500Hz  )

   ______________________________________________________


