
ئیش و توانا و وزە
Work‌ Power and Energy 



بەشى شەشەم 
ئیش و تـوانا و وزە
Work‌ power and energy

ئەم بەشە بابەتەكانى ئیش و توانا و وزە لەخۆدەگرێت , ئەمانەش چەند زاراوەیەكن كەلەقۆناغەكانى پێشتر خوێندووتە . وە لەم بەشەش تاڕادەیەك بەفراوانى دەیانخوێنى. لەفیزیادا ئیش ماناى چى یە ؟ وە توانا چى یە؟ وە پەیوەندى بەئیشى بەڕێكراو چییە ؟ وە هەروەها وزە چى یە ؟ وە وزەى تەنێك چى بەسەر دێت پاش ئەوەى ئیشێك ئەنجام دەدات ؟ 

(6-1)ئیش work :  وشەى ئیش بەشێوەیەكى گشتى پەیوەندى بەزۆر لەچالاكـیە جیـاجیـاكانــى ڕۆژانە هەیە , هەمــوو چالاكیـەك بەئیش دانانرێت . وەك : بیركردنەوە, پـاڵنانـى دیوارێك , وە گواستنەوەى جانتایەك بەئاسۆیى لەشوێنێكەوە بۆ شوێنێكى تر .
ئیش لـەزانستى فیزیادا سنووردار دەكرێت بەهەبــوونى هێز و هەبوونى لادان بەئاڕاستەى هێزەكە .
لەوێنەى (6-1) دا , هێزى (F) خـاڵى كاركردنەكـەى لەخـاڵـى ( A ) یەوە دەجووڵێنێت بۆ خـاڵى ( B ) , وە لادانــى (d ) دەبـڕێت . وەئاڕاستەى هێزەكە گۆشـــەى (θ) لەگەلأ ئاڕاستەى لادانەكەدروست دەكــات.
بـڕى ئەو ئیشەى كەهێزى ( F) دەیكات پێناسە دەكرێت بەئەنجامـى لێكدانى بڕى هێزەكە لە لادان بەئاڕاستەى هـێـزەكـــە .


 كاتێك هێزەكــە هـەمان ئاڕاستەى لادانـى دەبێت ( 0 = θ ) ,ئەوا (1= cos0° ) :



وە كاتێك :  (  θ = 90°         ) بێت , ئەوا ( cos 90°= 0 ) .
= Fd cos 90° = 0 ئیش  , واتە كاتێك ئاڕاستەى هێزەكــە ستوون دەبێت لەسەر ئاڕاستەى لادان، لەم بارەدا هێزەكە ئیش بەجێ ناهێنێت ، بەئاڕاستەى لادانەكـە .
وە كاتێك :  (       θ = 180°) بێت , ئەوا (cos 180° = -1) . واتە :
= Fd cos 180° ئیش
 = – (Fd) ئیش
واتە كاتێك ئاڕاستەى هێزەكــە پێچەوانەى ئاڕاستەى لادان دەبێت , ئەوا ئەم هێزە ئیش كاردەكات(یستهلك) نەك بەجێ دەهێنێت .

یەكەكانـى ئیش و پەیوەندى نێوانیان :
یەكەكانـى ئیش لەسەر یەكەكانى هێز و لادان بەندە ، بۆ نموونە یەكەى هێز لەنیزامى نێودەوڵەتـى بە (N )ە , وەیەكەى لادانیش لەهەمان نیزام دا بە ( m)ە , كەواتە یەكـــەى ئــیـش دەكاتە (N.m)  كەپێى دەووترێت ( جــوول - Joule(J) ) .
وە دەتوانین ( جــوول ) بەم شێوەیە پێناسەى بكــەین . واتە :
 جــوول : بڕى ئەو ئیشەیە كەهێزێكى نەگۆڕ دەیكات بڕەكەى ( 1 N ) بێت , كاتێك كــار دەكاتە سەر تەنێك و بەئاڕاستەى خــۆى لادانــى (1m) دەیجووڵێنێت  .


W      =         F         ×         d
J	N	m
erg	dyn	cm

بەڵام ئـەگـەر هــێز بە ( dyn) و لادانیـش بـە (cm  ) بپێورێت , كــەواتە یەكـەى ئـیش دەكـاتـە (dyn.cm) كەپێى دەووترێت ( ئـێرگ - erg ) , دەتوانین بەم شێوەیە پێناسەى بكــەین :
ئـێرگ : بڕى ئەو ئیشەیە كەهێزێكى نەگۆڕ دەیكات بڕەكەى ( 1 dyn ) بێت , كاتێك كــار دەكاتە سەر تەنێك و بەئاڕاستەى خــۆى لادانــى ( 1cm ) دەیجووڵێنێت 

تێبینى : ئیش بڕێكى نا ئاڕاستەییە 




پەیوەندى نێوان ( جــوول ) و ( ئــێرگ ) :
      1 J = 1N × 1 m
            = 105 dyn × 102 cm
            = 107 dyn .cm
            = 107 erg
              1J = 107 erg
لێرەدا بۆمان دەردەكەوێت كــە ( J ) زۆر گـەورەتـرە لـــە ( erg ) .

نـموونە (1) :
 ئــەو ئـیـشـە چـەنــدە كەئەنـجـام دەدرێت , بۆبەرزكـردنـەوەى تەنێك كەبارستەكەى  (50kg) ە , تا بەرزایى (1.5 m) لەڕووى زەوییەوە بە :
 -1   J  .    
erg -2 
شیكار :
        Fg   = ma
              = 50 × 10
              = 500 Nكێشى تەنەكە  
بۆئەوەى تەنەكە بەرزبكرێتەوە پێویستە هێزێك بڕەكەى یەكسان بێت بەكێشى تەنەكە (500 N )بە ئاڕاستەى  بەرەو سەر كارى تێ بكات. واتە بەهەمان ئاڕاستەى لادانەكە دەبێت , كەواتە     θ = 0) (.


1-	W = Fd cos θ
         = 500 × 1.5 cos 0° 
         = 500 × 1.5 × 1
         = 750 J 
2-	       1J = 107 erg
                 W = 750 × 107
      W = 7.5 × 109 erg




نموونە (2) : 
ئەگەر هێزى ( 10 N ) كە گۆشـەى ( 60° ) لەگەلأ ئاسۆدا دروست دەكات , تەنێك تا لادانى  (12 m)
لەسەر ڕوویـەكـى ئـاسـۆیـى ڕابكێشـرێت , ئایا ئەو ئیشـەى هێزەكـە دەیكات بـە ( جوول ) چەندە ؟ (لێكخشان فەرامۆش بكە)
شیكار :   



W = Fd cos θ
     = 10 × 12 cos 60°
    = 10 × 12  ×         =  60 J
(6-2)تـــوانـــا - Power (P) :
بۆ نموونە ئەگەر كرێكارێك ژمارەیەك كیسە چیمەنتۆ بگوازێتەوە بۆ سەر باڵەخانەیەك لەكاتێكى دیارى كـراو , وە كرێكارى دووەم هەمان ژمارە كیسە چیمەنتۆ بگوازێتەوە لـەكاتێكـى كـەمتـر , لێرەدا دەڵێین كە كرێكارى دووەم بەتوانا ترە بۆ بەجێ هێنانى ئیشەكە لە كرێكارى یەكەم , چونكــە ئیشەكەى لەكاتێكى كەمتر بەئەنجام گەیاندووە .
تـوانـا پێناسـە دەكرێت بە : 
تێكرایى كاتـى ئیش كردن, یان  بریتییە لەو ئیشەى لەیەكەى كاتدا دەكرێت. 
ئەگەر وادابنێین ئەو ئیشەى هێزێك دەیكات دەكاتە ( w ) , وە ئەمەش لەماوەى ( t ) بەجێهێنراوە, بەمەش دەتوانین توانا بەم پەیوەندى یە دەرببڕین :
توانا(P) =                   
        w = Fd cos θ

       P =                  
ئەگەر         θ = 0° ، cos 0° =1
      P =

                   = υ avg
       P = F υavg
شـایـەنى بــاسـە, كە تــوانا لەهێندە ژمـارەیى یەكانە , واتە لە نائاڕاستەدارەكانە .
 یــەكـەكـانــى تــوانــا : 
یـەكـەى تـوانـاش بـریتییـەلـە سـەرەنجـامـى دابـەشـكردنى یـەكـەى ئـیـش بەسـەر یـەكەى كــاتــدا وەك ( J/S ) كەپـێى دەووتـرێت ( وات _ Watt ) بەناوى زانا ( جیمس وات  ) كەداهێنەرى یـەكـەم مـەكـیـنەى هـەڵمــى بووە لـەجیهانـدا . بـەمەش ( وات ) یـەكـەى پێوانــى توانایـە لە سیستمى نـیـَودەوڵەتــى بۆ یەكەكان(sI)  . بەم جــۆرەش پێناسـە دەكــرێت :
وات : تــوانــاى ئـەو هێزەیـە كەئیشێك دەكـات بڕەكــەى یـەك جــوول بێت , لـەیەك چــركەدا  .
 
توانا (P)         =      ئیش  (W)   ÷       كات (t)
watt	J	s
erg /s	erg	s

تــوانـا جـگە لە ( وات ) بەچەند یەكەیەكــى تریـش دەپیـَورێت , ئـەوانیـش بریتین لـە :
 ( kw ) و (توانا ئەسـپ ) ( hp ) , كــە :
  1 kw = 1000 w
1hp = 746w ≈ 0.75kw                           
وەیەكـەى (توانا ئەسـپ )(hp) بەیـەكـەى كـردارى تــوانـا دادەنـرێت , ئـەویـش تـوانـاى ئـەو ئـامـێرەیـە كـە ئیشێك دەكـات بـڕەكـەى ( 746 J ) بێت لـەمـاوەى یەك چــركـەدا .




نموونە 3 :
 هـێزێك بـڕەكەى ( 75N) بوو , كارى كردە سەر تەنێكى وەستاو كـە بارستەكەى (25 kg) ە بـەمەش بەئاڕاستەى خــۆى جــووڵاندى یەوە بۆ مــاوەى ( 20 S ), ئـایـا تـواناى ئەم هێزە بە تواناى ئەسـپ چـەندە ؟ وادانـێ كـە توانا ئەسـپ یەكسـانـە بە ( 746 watt ) .
شیكار :    
         F = ma
         75 = 25 a
         a  =           = 3 m/s2
         υf  = υi + at
         υf  = 0 + 3 × 20
              = 60 m/s
        υ avg =                      
        υ avg =                    = 30 m/s
            p = F υ avg 
                    p  ¬ = 75 × 30 = 2250 watt
         1hp = 746 watt
             p =                      ≈ 3 hp
(6-3)  وزە – Energy :
وشــەى وزە بەماناى تــواناى بەجێ هێنانـى ئیشێك دێت . ئەگـەر تەنێك بتوانێت ئیشێك بەجێ بهێنێت, ئەوا ماناى ئەوەیە كـە وزەى هـەیـە . بۆ نموونە : لـەشـى هـەریەك لەئێمـە وزەى هـەیـە, چـونكـە تـوانـاى جوولەى هەیە یـان تواناى جــووڵاندنــى تــەنـى تــرى هەیە .
جگــە لـەم نموونـە گەلێك نموونەى تـرمان هـەیـە, وەكـو : جوولەى تەنێك لەسـەر هێلێكى ڕاسـت یــان هـەواى جــووڵاو یـان ئـاوى ڕۆیشتـوو, ئەمانە هەموویان وزەیان هەیە, چونكە بەهۆى جوولەیانەوە دەتوانن ئیش بەسەر تەنەكانى تر ئەنجام بدەن. كـەواتـە دەتوانین بڵێین :
 وزە : بـریتـییەلـە تــوانـاى ئـیـش كــردن .
ئەو ئیشەى تەنێك دەیكات دەكەوێتە سەر بڕى ئەو وزەیەى كە ئەو تەنە بەكارى دەهێنێت , بۆ نموونە: ئەگەر تۆپێكى یـارى بەخێرایى یەكـى سەرەتایى زۆر لەسەر ڕوویەكـى ئاســۆیى بهـاوێژرێت ئەو كــاتە لادانێكـى زیاتر دەبڕێت وەك لـەوەى كە بەخێرایى یەكـى سەرەتایى كـەمتـر لەسەر هـەمان ڕوو بهـاوێژرێت.چـونكـە لـەبارى یـەكـەم دا وزەكـەى زیـاتـرە وەك لـەبارى دووەم . 

شـایـەنى بــاسـیشە یەكـەى پێوانى وزە هـەمان یەكـەى پێوانـى ئیشـە , واتە (J) و (erg)ە , هەندێ جــاریش بەیـەكـەى ( كیلۆوات . سەعات ) (kw.h)دەپێورێت , كەئەمەش یەكەیەكە بۆ پێوانــى وزەى كـارەبا بەكاردێت , هــەروەهــا لـەفــیزیــاى نــوێ ( فــیزیــاى نــاوكــى ) دا وزە بـەیـەكــەى (ئەلكترۆن - ڤــۆڵـت) دەپێورێت , كـەهێمـاى ( ev ) بۆ دادەنرێت , كە یـەكسـانە بـە:
 ( 1.6 × 10 -19 J)) . واتــە :

1(ev) = 1.6 × 10 -19 J

جــۆرەكــانـى وزە Forms of energy : 
وزە لـەسـروشتدا جۆرى  زۆرە و دەتوانرێت لـەجـۆرێكـەوە بۆ جــۆرێكـى تـر بگــۆڕێت , لــەو جــــۆرانەش : 
-1 میكانیكەوزە Mechanical energy : ئەمەش دووشێوەى هەیە كـەبریتین لـــە :
-a مـاتەوزە Potintial energy (PE) : بریتییە لەبڕى ئەو وزە هەڵگیراوەى لەتەنێكدا كەبەپێى پێویست دەتوانرێت بۆ ئـیش كـردن بەكاربهێنرێت , بۆ نموونە : ئـاوى گۆمەكان , سـپرینگى پەستێوراو .
-b جوولەوزە Kinetic energy (KE): بریتـى یە لـەوزەى هـەر تەنێك كە بەهــۆى جــووڵانەوەكەیەوە هەیەتى , بۆ نموونە : هـەمــوو تەنێكـى جـــووڵاوە جوولەوزەى هەیە , وەكو گوللەى هـاوێژراو و ئۆتۆمبیلى جـــووڵاوە و بــا و ئـاوى ڕۆیشتـوو .

-2 كـیـمـیـا وزە Chimical energy:
ئەو وزانەش لــەنەوت و گــاز و پــاتـرى ئـۆتـۆمبێلــدا بـەشێوەیەكــى شــاراوە هــەڵگــیراوە .
-3 ڕوونـــاكــییـە وزە Light energy:
ئەمەش هـەر وزەیـەكــى روونـاكــى بینـراوە كــە چــاو هـەسـتى پێ دەكــات , وەكــو رووناكى خــــۆر و ئـەسـتێرەو گــڕى مــۆم ...... هــتد .
-4 گــەرمـــا وزە Heat energy:
ئـەم جــۆرە وزەیـەش كــە هـەرتەنێكــى گـەرم تیشكــى دەدات, یـان گــەرمــا وزەى خــۆر و گــڕ و گڕكانەكان ........ هـتـد .
-5 دەنـگـــــە وزە Sound energy:
ئـەو وزەیـە كــە كـاردەكـاتە سـەر هـەسـتى بیسـتن . وەكــو : وزەى شــەپــۆلــەكــانــى دەنگ كـە پەیدادەبن لـە دەنگــى مرۆڤـــ و دەنگى ئامێرە میوزیكیەكان و تەقینەوەكان ....... هــتد .
-6 كـــارەبــا وزە Elictrical energy:
ئـەم جــۆرە وزەیـەش بەهــۆى تــەزووى كــارەبـا دەگــوازرێتـەوە . وەكـــو : خــولانــەوەى پــانـكــە و ئیش كــردنــى تەلـەفـزیۆن و هــەمـوو ئـامێرە كــارەبـایى یەكـانـى تــر , كەبەهۆى وزەى كارەبایى ئیش ئەنجام دەدەن . 
-7 مــوگنــاتـیـســە وزە Magnatic energy :
ئـەو وزەی كـە لـەهــەر موگناتیسێك دا هـەیـە و دەبـیـَتــە هــۆى كـیـَش كــردنــى ووردە ئــاســن .
-8 نـــاوكـــە وزە Nuclear energy:
بریتى یە لـەو وزەى كـە لەنــاوكـى گەردیلــەدا هـەیـە , لـەو كاتـەشدا دەردەكەوێت كــەگـۆڕانێكــى تـایبەتـى بەسەر ناوكـى گـەردیلـەدا دێت , بۆ نموونە  : تـەقـینەوە ناوكیەكان و بـەكـارهـێنانـیان لەگەلێك بـوارى تر و بۆ مـەبـەستى جـیاجـیا .
كەواتە وزە سیفەتـى تەنە كەبـەهـۆى ئـەو دەتـوانرێت ئیش بەجێ بهێنرێت , واتە وزە تـواناى تەنە لـەسـەر بەڕێكـردنـى ئـیـش .
جۆرەكانى میكانیكە وزە:
-a مـاتە وزە .                          
-b جوولە وزە .  

-a مـاتەوزە : تـوانـاى بەجێهێنانـى ئیشـە لەلایەن تەنێكەوە بەهــۆى شـوێنەكـەى یـان بەهــۆى    شــێــوەكـــەى , ئـەگـەر وزەى تـەنـەكـە بـگـــەڕێــتـەوە بـۆ هـۆى شــوێنــەكــەى , ئـەوا پـێى دەووتــرێـت ( ماتەوزەى كێشكـردن ) , وە ئـەگـەر وزەى تـەنـەكـە بـگـــەڕێــتـەوە بـۆ هـۆى شــێــوەكـــەى , ئـەوا پـێى دەووتــرێـت ( ماتەوزەى جــیڕى- Elastic PE ).

ماتەوزەى كێشكـردن (Gravitational PE):
 لەم وێنەیەدا كاتێك تەنێك بارستەكەى (m)ە , لەئاستـى (ˉx,x ) بەرزدەكرێتـەوە بۆ خــاڵـى ( A) و لادانـى شـاووڵـى ( h ) دەبڕێت , ئەوائیشێك پێویستە بكـرێت بۆ بەرزكـردنـەوەى تەنەكـە لـەدژى هێزى ڕاكـێشانـى زەوى بۆسەر تەنەكـە . ئـەم ئیشە بەجێ هێنراوەش ماتەوزەى تەنەكـە دەنوێنێت لـەخـاڵـى (A ) دا.

 لەهـەر كاتێكـدا تەنەكە دەتوانێت ئیشەكـە بـداتـەوە , چـونكــە لـەخـاڵـى ( A ) دا تواناى بەجێ هێنانـى ئیشـى زۆرتـرە لـەوەى كـە تەنەكــە لـەئاسـتــى (x,xˉ) دا بووە .
 بڕى ماتەوزەى تەنەكە لەخاڵى (A)دا = بڕى ئیشى بەجێ هێنراو بۆ گواستنەوەى تەنەكە لەئاستـى (x,xˉ) بۆ (A) 
                           ماتە وزەى كێشكردن = كێشى تەن (mag)× لادانـى شـاووڵـى (h)


ئەگـەر ( m ) بە ( kg ) بێت و ( ag ) بە ( m/s2 ) بێت و ( d ) بە ( m ) بێت , ئــەوا وزە بە(J) دەبێت . وە ئەگـەر ( m ) بە (g) بێت و ( ag ) بە ( cm/s2 ) بێت و ( d ) بە ( cm ) بێت , ئــەوا وزە بە ( erg ) دەبێت .

نموونـە 4:
 خشتێك بـارستـەكـەى ( 20 kg ) بـوو , بـەرزكــرایـەوە بـۆ بـانـى بـاڵــەخـانـەیـەك كـە بەرزییـەكـەى ( 15 m ) بــوو , ئـایـا مــاتەوزەى خـشتـەكـە چەنـد زیــاد بووە ؟ .
شیـكار :       

(P.E)g = magh
        = 20 × 10 × 15
        = 3000 J
-b جوولەوزە (Kinetic energy):  تــوانـاى تەنە لـەسـەر بەجـێ هێنانـى ئیش لـەسـایـەى جــووڵانەوەكــەیەوە, وەك ئۆتـۆمبیل یـان گـوللـە كـەلە جوولە دادەبـن , یـان تـەوژمـى ئـاو یـان ڕەوڕەوەى خــولاوە .
جــووڵـەوزەى تەنێكــى جــووڵاوە دەپێورێت بـەبـڕى ئەو ئیشـەى تەنەكـە دەیكات تـا دەوەسـتێنرێت. یـان دەپێورێت بـەبـڕى ئەو ئیشـەى كـەپێویستـە لـەسـەر تەنەكـە بكـرێت تـاخـێرایـیـەكــى دیـارى كــراو وەردەگــرێت .
وادابــنـێ تـەنـێـك خــێـرایـى سـەرەتـایـیـەكــەى ( iυ)ە , وە هـێـزى ( F) كـارى تـێ دەكـات و تـاودانـى ( a )ى پـێ دەدات , دواى ئـەوەى لادانـى ( χ) دەبڕێت خــێرایـى كـۆتـاییەكـەى دەبێتە  (fυ ) .
ئەو ئیشەى هێزەكــە بەسەر تەنەكـەدا ئـەنجـامـى دەدات دەبێتە گـۆڕان لـەجــووڵــەوزەى تەنەكــە.



       W = F χ
بەڵام   F = ma
        w = maχ
        υ2f  = υ2i  + 2aχ
         aχ = 
بە لەجیاتى دانانى                
     W = m × (               )
      w =         mυ2f  -           mυ2i
          ئەم بڕە                     لە فیزیا دا ناوێكى تایبەتى هەیەكە( جوولە وزە )یە .     
ئەگەر تەنەكە لـەسەرەتـادا وەسـتاو بێت ( واتـە : υi=0) , ئـەوا زیادبـوون لـە جوولەوزە یـەكسـان دەبێت بە جوولەوزەى كــۆتـایـى . كــەوابـێ جوولەوزەى تەنێك لـەهـەر سـاتێكـدا بریتى دەبێت لــە: 

KE =          mυ2                                                                          
                 
ئەگەر (m) بە ( kg ) بێت و خێرایـى بە ( m/s ) بێت , ئەوا ( KE ) بە ( J ) دەبێت , وە ئەگەر (m) بە ( gm ) بێت و خێرایـى بە ( cm/s ) بێت , ئەوا ( KE ) بە ( erg ) دەبێت .
نموونە 5 : جوولە وزەى ئۆتۆمبیلێكـى ( 1000 kg )ى چـەندە , كاتـێك بـەخــێرایى( 72 km/s) دەڕوات ؟
شیـكار :     
 
72 km/h =                  = 20m/s
KE =        mυ2
      =       ×1000 × (20)2 
      = 2 × 105 J 


نموونە 6: 
گوللەیەك بارستەكەى (20g)ە , خێراییەكەى (250 m/s)ە, ئاسۆییانە بە پارچە دارێك دەكەوێت و بۆ لادانى (12cm) دەیسمێت, ئایا تێكراى هێزى بەرهەڵستى پارچە دارەكە بۆ گوللەكە چەندە؟
شیـكار :  
 ئەو ئیشەى هێزە بەرهەڵستكارەكە دەیكات یەكسانە بەسەرەتا جوولەوزەى گـوللـەكــە .




W = Δ KE
Fd =       mυ2f -      mυ2i
F × 0.12 =      × 0.02 ×02 -        × 0.02 × (250)2
F  =               = - 5.2 × 103 N
نیشانەى هێزەكە سالیبە چونكە هێزەكە بەرهەڵستى جوولەى گوللەكە دەكات و ئاڕاستەكەى  پێچەوانەى ئاڕاستەى لادانى گوللەكەیە.
  (6-4)یـاســاى پـاراسـتنـى ووزە The Law of conservation of energy : 
ئێمە دەزانین كــەوزە زۆر شێوەى هـەیـە وەك كـیمیاوزە و مــاتەوزە و گـەرمـاوزە و ...... هــتـد, ئەگەر بڕێك وزە لـەهـەر شێوەیەك لـەشێوەكـانـى وزە دیـار نـەمـا , ئـەوا هـەمـان بـڕە وزە بەشێوەیـەكـى تـر دەردەكـەوێت , بۆ نموونە : جوولەى بـەندۆلـى سـادە كاتێك لـەبەرزتـرین خــالأ بێت مـاتەوزەیـەكـى هـەیـە , بەڵام لەو خــاڵەوە كەدەســـت بەلـەرینەوە دەكات مـاتەوزەكـەى بەرەبەرە كـەم دەكـات و لەهـەمـان كاتیشدا جوولەوزە پەیدا دەكـات تـا بەتەواوى دەگاتـە نزمترین خــالأ, لەو خــاڵەدا هـەمـوو مـاتەوزەكـەى بۆ جوولەوزە دەگۆڕێت , دواى ئەوە بەرەبەرە جوولەوزەكـەى كـەم دەكـات و ماتەوزەكـەى زیـاد دەكـات تـا بەتەواوى دەگاتـە بەرزترین خــاڵـى بەرامبەر , لەو خــاڵەشدا هـەمـوو جوولەوزەكـەى بۆ ماتەوزە دەگۆڕێت و بـەم جـۆرە بەردەوام دووبـارە دەبێتەوە, لـەو نموونەى كـەباسمان كـرد دەبینین كـە ڕەوشتى وزە بەیـاسـایەك وەسف دەكـرێت كەپێى دەووترێت ( یـاســاى پـاراسـتنـى وزە :  وزە نە وون دەبێت نەدروسـت دەكـرێت, بەڵكـو دەتوانرێت لەشێوەیەكـەوە بۆ شێَوەیەكـى تـر بگــۆڕێت ).

 (6-5)یـاســاى پـاراسـتنـى وزە و بارستە:  
پێشتر زاناكان پێیان وابوو كە بارستە ناتوانرێت دروست بكرێت  یا بفەوتێت  , واتە بارستە بڕێكى نەگۆڕە بۆ ئەم مەبەستەش یاسایەكى وەك یاساى پاراستنى وزەیان بۆ بارستە داهێناو ناویان نا (یاساى پاراستنى بارستە) , چونكە زاناكان پێیان وابوو كە بارستە و وزە دوو شتى جیاوازن .
بەڵام ئیمڕۆ دەزانین  كە لەبارودۆخێكى تایبەتدا دەتوانرێت وزە بۆ بارستە بگۆڕِدرێت وە بە پێچەوانەش دەتوانرێت بارستە بۆ وزە بگۆڕدرێت. ئەم دوو یاسایەى پاراستنى وزە وپاراستنى بارستە دەتوانرێت لە یەك یاسادا كۆبكرێنەوە, بەم شێوەیە دەردەبڕێت.
كۆى ئەو بڕە وزەو بارستەى لە گەردووندا هەیە بە نەگۆڕى دەمینێتەوە.
ئەم یاسایە ئەوەمان پێ دەڵێت  كە ناتوانرێت نە بارستە و نە وزە بفەوتێنرێت, هەركاتێك بڕێك وزە پەیدا دەبێت ئەوا یان لەجۆرێكى ترى وزەوە  یان لە بارستەوە پەیدا بووە. بەهەمان شێوە هەركاتێك بڕێك بارستە پەیدا دەبێت ئەوا یان لە یەكێك لە جۆرەكانى ماددەوە یان لە وزەوە پەیدا بووە. 
لە راستیدا ئەو وزە و بارستەى لە گەردووندا هەبوە تا ئێَستا هەر وەكو خۆیان ماونەتەوە. ئەوەى چەندەها ساڵە رویداوە و لە ئایندە روودەدات ئەوەیە كە بەردەوام وزە و بارستە شێوەكانیان دەگۆڕنەوە.
بیردۆزى رێژەیى ئەنشتاین(ساڵى 1905)  دەتوانێت بۆمان هەژمار بكات ئایا چەند بارستە بەرامبەرە بە بڕێكى دیاریكراو لە وزە؟ وە چەند وزە بەرامبەرە بە بڕێكى دیاریكراو لە بارستە؟
ئەگەر E بڕى ئەو وزە بێت كە لەنەمانى بارستەى (m) وە دەست دەكەوێت و (c) خێرایى  رووناكى بێت, ئەوا پەیوەندى نێوان وزە و بارستە بەم جۆرە دەبێت:
E = mc2                        
لەم هاوكێشەیە دا : وزە بە جوول (J) و بارستە بە كیلۆگڕام (kg) دەپێورێت , خێرایى رووناكى (c) لە بۆشاییدا بە (3×108 m/s) دادەنرێت.
لەبەرئەوەى (c2) ژمارەیەكى گەورەیە بۆیە بڕى ئەو وزەى بەرامبەر دەبێت بە بارستەى (m) زۆر گەورە دەبێت ئەگەرچى بارستەكە بچوكیش بێت, بۆیە گۆڕینى بڕێكى كەمى بارستە بڕێكى گەورە لە وزەى لێ پەیدا دەبێت, ئەمەش بە كردار سوودى لێ وەردەگیرێت لە(ریئەكتۆرى) ناوكیەكاندا (المفاعلات النوویە – nuclear reactors ) بۆ دەستكەوتنى وزەى كارەبا.هەر ئەمەشە دەبێتە بنچینەى بۆمبا ئەتۆمیەكان و ناوكیەكان.
گۆڕینى بڕێكى كەمى بارستە بڕێكى گەورەى لە وزەى لێ پەیدادەبێت, وەك لەو نموونەى خوارەوە دەردەكەوێت:


نموونە:
a – چەند وزە لە نەمانى (1 kg) بارستە دەست دەكەوێت ئەگەر هەمووى بۆ وزە بگۆڕدرێت ؟ 
b – بڕى ئەو وزە كارەباییەى بە( كیلۆوات .سەعات)( kw .h)  لەمەوە دەست دەكەوێت چەندە؟
c = 3×108 m/s 
شیكار: 
a -  E = mc2
         = 1 × (3×108)2 
         =  9× 1016 J

b -      1 kw .h = 3.6 × 106 J
                E =                 = 2.5 × 1010 kw.h                  
   ئەگەر دابنێین كە هەر یەك كیلۆوات . سەعات(1 kw .h ) لە وزەى كارەبا بە (2) دینار بێت, ئەوا نرخى ئەم بڕە وزەیە دەكاتە (50) ملیار دینار.

 


پرسیار و ڕاهێنانى بەشى شەشەم
پ1/ مـانـاى هـەریـەك لـەم زاراوانـە چـین :
 -1 ئیش      -2 تـوانـا        -3 وزە          -4 وات         -5 جــوول  .
پ2/ ئـایـا هێزى كێش كـردنـى زەوى بۆ هەیڤ ئیش بەجـێ دەهێنێت ؟ بۆچـى ؟ .
پ3/ ئەو مـەرجــانە چـیـن كـەپێویستە هـەبێت بۆئەوەى هێزێك ئیشێك بكــات ؟ .
پ4/ ئەگەر هێزێكـى نەگـۆڕ بڕەكـەى ( 20N ) بێت , كاربكـاتە سەر تەنێك بەمەش تەنەكـەى بەخـێرایـى یەكـى نەگـۆڕ كە بڕەكـەى ( 15m/s ) بوو, جــووڵاند , وەك لـەوێنەكـەدا دیــارە . ئـایـا تـوانـاى ئـەو هێزە چـەنـدە ؟ . 


                                                                                       (وەڵام : 240 kw)
پ5/ ئامێرێك بەكارهێنرا بۆ بەرزكردنەوەى تەنێك كەبارستەكەى (200kg) بوو بە خێرایى (3m/s) . ئایا تواناى ئەم ئامێرە چەندە ؟ (ag = 10 m/s2)
                                                                                               ( وەڵام : 6 kw)
پ6/ تەنێك بارستەكـەى ( 3 kg )ە , لـەبەرزایـى ( 4m ) بـەردەبێتەوە . بـەچ خـێراییەك بەر زەوى دەكــەوێت ؟ .                                                                           (وەڵام: 8.85 m/s)       
پ7/ پەیژەیەكـى دار درێژییـەكـەى ( 6m) و بارستەكـەى ( 8kg )ە , چەقـى قورسایـى ( 2m ) لەبنكـەكـەیەوە دوورە , لـەسەر زەوى فڕێ درابـوو , چەند ئیش پێویستە بۆ ڕاستكردنەوەى پەیژەكــە تـا لەسـەر بنكـەكـەى بەشێوەیەكـى ستـوونـى بوەستێنرێت ؟ .
                                                                                                 (وەڵام : 160 J )
پ8/ ئەگەر توانرا هەمـوو ماددەكـەى تەنێك كـەبارستەكـەى ( 2g )ە , بگۆڕدرێت بۆ وزە , ئـایــا بڕى وزەى پەیدابـوو بەجـــوول چــەنـدە ؟ .
                                                                                     ( وەڵام : 18 ×1013 J )
پ9 / ئەگەر (2J) ئیش بكرێت بۆ بەرزكردنەوەى سێوێكى (180g) ى ئایا سێوەكە چەند بەرزكراوەتەوە.
(ag= 10m/s2)
                      						  (وەڵام :0.9 m)
پ10/ مەكینەیەكى هەڵمى تواناكەى (20kw)ە, چەند كات دەخایەنێت تاكو ئیشێك تەواو بكات كە بڕەكەى  (7.2 × 107 J)بێت.
     (وەڵام : 1h)


