

یاساكانى نیوتن لە جوولەى بەهێڵدا
Newtons Laws of Motion



بەشى پێنجەم
یاساكانى نیوتن لەجووڵەى بەهێڵدا
Newton‌s Law in Linear Motion
(1-5) پێشەكـى :
لەبەشەكانى پێشوو تێگەیشتین كەكاتێك بەرئەنجامى ئەو هێزانەى كار لەتەنۆلكەیەك دەكەن سفر بێت , ئەوا گۆران لەبارى جووڵانەوەى تەنۆلكەكە ڕوونادات . واتە تەنۆلكەكە هاوسەنگ دەبێت تەنى هاوسەنگیش یان وەستاو دەبێت یان جووڵاوە دەبێت بەخێرایى یەكى نەگۆڕ لەسەر هێلێكى ڕاست .
لەبەشى پێشتر لەجووڵەى ئەو تەنەمان كۆڵیەوە كەبە تاودانى رێك دەجوڵێت, بەڵام كاریگەرى ئەو هێزەمان ڕوون نەكردەوە كەئەم جۆرە تاودانە پەیدادەكات . لەم بەشەدا پەیوەندى نێوان بەرئەنجامى هێزەكان و ئەو تاودانەى پەیداى دەكات باس دەكەین .
كاتێك تەنێك وەستاو دەبێت, دەزانین كەئەم تەنە بەوەستاوى دەمینێتەوە تا هێزێك كارى تێدەكات و بارى جوولەى دەگۆڕێت . بەبێ ترسان بەبەردەمى ئوتومبێلێكى وەستاو دادەڕۆین چونكە دەزانین كەكتوپڕ ناجووڵێت . سندوقێكى قورس لەسەر زەوەى بەوەستاوى دەمینێتەوە تا پاڵدەدرێت یان ڕادەكێشرێت , پێویستە بەهێزێك كار لەسندوقەكە بكرێت تا گۆڕان لەجووڵەى ڕووبدات واتە بۆ ئەوەى تاودانى پێبدرێت .
ئەو تەنەى لەسەر زەوى دانراوە زیاتر لەهێزێك كارى تێدەكەن بەڵام گۆڕان لەجوولە دروست ناكەن . پێویستە هیزێكى ئاسۆیى بخرێتە سەرى بۆئەوەى دەست بەجوولە بكات . وە هەركاتێك هێزەكە لادرا ئەوا بەزوویى دەوەستێت . وە ئەگەر لێكخشاندن لەنێوان تەنەكە و ڕووەكە كەم بكرێتەوە , ئەوا هێزێكى ئاسۆیى كەمترى دەوێت بۆ ئەوەى دەست بەجوولە بكات زۆرتر بەردەوام دەبێت لەسەر جوولە و ماوەیەكى دوورتر دەبڕێت , وە ئەگەر بەتەواوەتى لێكخشاندن نەمینێت ئەوا هەر هێزێكى ئاسۆیى تەنانەت كەمیش بێت دەتوانێ تەنەكە بخاتە جوولە و لەوساتەى دەستى پێدەكات , ئەوا بەردەوام دەبێت لەسەر جوولە بەبێ سنوور .
بەسیفەتى ئەو تەنەى كەپێویستى بەهێزێك هەیە بۆ ئەوەى بارى جووڵانەوەى بگۆڕێت دەووترێ بارنەگۆڕین ( Inertia ) .
ئیسحاق نیوتن (1642-1727) Isaac Newton
پێش ئەوەى بگا بە تەمەنى (30)ساڵى, رێگاكانى بیركارى كالكولەسى داهێنا, وە پیشانیداكە رووناكى سپى لە رەنگەكانى پەلكەزێڕینە پێكهاتووە, وەیاساى كێشكردنى گشتى دۆزیەوە ژیانێكى بە تەنیایى دوور لە خەڵكى دەژیا, پێش لەدایكبوونى باوكى مردووە, دواى مێردكردنەوەى دایكى, لەلاى داپیرەى گەورە بووە و پەروەردەى كردووە. لە ساڵى 1661 لە زانكۆى كامبریج داواكراوە لەوێدا (8)ساڵ كارى كردووە تەنها ساڵێك نەبێت لەبەر مەترسى پەتاى (تاعون) خۆى لەماڵەوە جێگیر كردووە. لەماوەى ئەم ساڵانەدا زۆر دۆزینەوەى گەورەى وەدەستهێناوە هەرچەندە هیچ كامیان لەو دەمەدا بڵاو نەكراوەتەوە. لەساڵى 1669 دا بە سەرۆكى بەشى بیركارى لە زانكۆى كامبریج دامەزراوە, لەوێدا تاكو ساڵى 1695 مایەوە, گەورە كارە زانستییەكانى پێش ساڵى 1692 تەواوكرد, كاتێك تووشى هەرەسهێنانى دەمارى بوو, دواى چاكبوونەوەو رزگاربوونى لەم نەخۆشییە, بڕیاریدا كە زیاتر لە كارەكانى كۆمەڵایەتى بەشداری بكات. زوو دامەزرا بە سەرۆكى فەرمانگەى پارەلێدان لە لەندەن, لەساڵى (1703) دا بە سەرۆكى كۆمەڵەى مەلەكى زانستەكان هەڵبژێردرا لەوێدا مایەوە تاكو دوا كۆچكردنى لە 1727/ mart/ 20.
 (5-2)  سێ یاساكەى نیوتن لەجووڵەى بەهێڵدا :
-1 یاساى یەكەم :ئەگەر بەرئەنجامى ئەو هێزانەى كار لەتەنێك دەكەن بكاتە سفر , ئەوا تەنەكە یان وەستاو دەبێت یان جووڵاو دەبێت بەخێراییەكى نەگۆڕ لەسەر هێڵێكى ڕاست (یاساى بارنەگۆڕێن) .
 -2 یاساى دووەم: ئەگەر بەرئەنجامى ئەو هێزانەى كار لەتەنێك دەكەن سفر نەبێت , ئەوا تەنەكە بەتاودان دەجووڵێت بەئاڕاستەى هێزەبەرئەنجامەكە . وە بڕى تاودانەكەش بەڕاستەوانە هاوڕێژە دەبێت لەگەلأ بڕى هێزەكە وە پێچەوانە هاوڕێژە دەبێت لەگەلأ بارستەى تەنەكە (یاساى تاودان) .
 -3 یاساى سێ یەم : ئەگەر تەنێك بەهێزێك كارى كردە سەر تەنى دووەم , ئەوا تەنى دووەم بەهەمان بڕى هێز كاردەكاتەوە سەر تەنى یەكەم , وە بەئاڕ استەى پێچەوانە (یاساى كاروكاردانەوە).
ئێستاش ئەم سێ یاسایە روون دەكەینەوە.
یاساى یەكەم ئاماژە بۆ ئەوە دەكات كەتەن ناتوانێ لەخۆیەوە بارى جووڵانەوەى خۆى بگۆڕێت , واتە سیفەتى بارنەگۆڕینى هەیە. بۆ ئەوەى تەنێكى وەستاو بجووڵێنیت پێویستە هێزێكى گونجاوى دەرەكى كارى تێ بكات . وە ئەگەر تەنەكە جووڵاوە بێت , ئەوا بۆ گۆڕینى بڕى خێرایى یەكەى یان گۆڕینى ئاڕاستەكەى یان هەردووكیان پێویستى بەهێزێكى دەرەكى هەیە بۆ ئەنجام دانى ئەم گۆڕانانە. بارنەگۆڕینى تەنێك واتە بەردەوامیەكەى لەسەر جوولە یان لەسەر وەستان پەیوەندى بەبارستەى تەنەكەوە هەیە , ئەو تەنەى بارستەكەى گەورەیە سیفەتى بەردەوامى ( بارنەگۆڕینى ) گەورەیە بۆیە بارستە بەپیوەرى بارنەگۆڕین دادەنرێت .
یاساى دووەم ئاماژە بۆ ئەم پەیوەندى یە دەكات كەپێویستە هەبێت لەنێوان ئەو هێزەى كار لەتەنێك دەكات و بارستەى تەنەكە و تاودانى پەیدابوو .

	
وێنەى (5-1 a ,b)
لەوێنەى ( 5-1a) دا , هێزى (F) كاردەكاتە سەر تەنێك بارستەكەى (m)ە , تاودانێكى پێدەدات بڕەكەى (a)یە , لەوێنەى ( 5-1b ) دا , كاتێك هێزەكە دەبێتە دووهێند (2F) , ئەوا تاودانى پەیدابوو دەبێتە دووهێند (2a) بەمەرجێك بارستە نەگۆڕێت . 
لێرەدا دیاردەكەوێت كە بڕى تاودان بەڕاستەوانە دەگۆڕێت لەگەلأ هێزى كارتێكەر , كاتێك بارستە نەگۆڕبێت . كەواتە :    

   
 a        F ……. (1)        نەگۆڕ بێتm ئەگەر


تاودان = a                                                        تاودان= a
                                                            
(a)                        وێنەى (5-2 a-b)                                   (b)
لەوێنەى ( 5-2a ) دا , هێزى (F) كاردەكاتە سەر بارستەى (m) , تاودانی (a)ى پێدەدات .
لەوێنەى ( 5-2b ) دا , كاتێك هەمان هێز (F) كار لەتەنێك دەكات بارستەكەى دووهێند بێت (2m) , ئەوا تاودانی پەیدابوو دەبێتە نیو هێند (         ) .
لێرەدا دیاردەكەوێت كە تاودان بەپێچەوانە دەگۆڕێت لەگەلأ بارستە , كاتێك هێزى كارتێكەر نەگۆڕبێت كەواتە : 
                             a                ........(2)  نەگۆڕ بێت (F) ئەگەر  
لە پەیوەندى (1)  و (2) دا دەردەچێت كە.

a                                  
  
a = k                                       
                                      
ئەم پەیوەندى یە بەم شێوەیەش دەنووسرێت :
F= kma ……..(3)
باش وایە لەیاساى دووەمى نیوتن نەگۆڕى هاوڕێژە (k) بە (1) دابنرێت وە بڕى (k) ڕادەوەستێتە سەر ئەم یەكانەى بەكاردێت بۆ پێوانى هەریەك لەهێز و بارستە وتاودان .
لەنیزامى (m.kg.s) دا یەكەى تاودان (m/s2) یە , وە یەكەى بارستە (kg)ە , وە یەكەى پێوانى هێز بەجۆرێك هەڵدەبژێریت كە (k) بكاتە یەك یەكەئەویش نیوتنە .
لەپەیوەندییەكەدا ئەگەر : m=1kg , a=1m/s2 , ئەوا یەكەى پێوانى هێز دادەنرێت بە (N1) .
 كەواتە :   
1N= K × 1kg × 1m  /s2

K= 1 
كەوابێ :                     F= ma ……..(4)
واتە : نیوتن بڕى ئەو هێزەیە ئەگەر كار لەتەنێك بكات بارستەكەى (1kg) بێت , ئەوا تاودانێكى پێ دەدات بڕەكەى (1m/s2) یە .
وە لەنیزامى ( cm.g.s ) دا. بارستە بە (g) و تاودان بە cm/s2 دەپێورێت , یەكەیەكى پێوان بۆ هێز هەڵدەبژێرێت كە (k) بكاتە یەك ئەویش داینە .
داین بڕى ئەم هێزەیە ئەگەر كارى كردە سەر تەنێك بارستاكەى  (1g) بێت ئەوا تاودانێكى پێدەدات بڕەكەى (1cm/s2) یە .
هاوكێشەى (4) دەڵى ئەگەر هێزێكى بەرئەنجام (F) كارى لەتەنێك كرد بارستەكەى (m) بێت , ئەوا تاودانێكى پێدەدات بڕەكەى (a)یە .
a	m	F
m/s2	Kg	N
cm/s2	g	dyn
      
      F = ma
1N = 1 kg × 1 m/s2
      = 1000g × 100 cm/s2
        = 100000 g . cm/s2
     = 105 dyn
لەیاساى سێ یەم دا دیار دەكەوێت كە ئەگەر تەنێك كاربكاتە سەر تەنێكى تر , ئەوا ئەم تەنە بەهەمان هێز كاردەكاتەوە سەر تەنى یەكەم وە بەئاڕاستەى پێچەوانە , واتە بۆ هەر هێزێكى كار هێزێكى كاردانەوە هەیە, ئەم دوو هێزە یەكسانن لەبڕ وە پێچەوانەن
 لەئاڕاستە .لەوێنەى (5-3) دا  كاتێك بەدارێك لەتۆپێك دەدرێت ,
 ئەوادارەكە لەو ساتەى بەتۆپەكە دەكەوێت هێزێك 
دەخاتە سەر تۆپەكە . لەهەمان كاتدا تۆپەكەش هێزێك
 دەخاتە سەر دارەكە بەهەمان بڕ وە بەئاڕاستەى پێچەوانە .
لەوێنەى (5-4) دا  كاتێك تەنێك لەسەڕووى مێزێكى ئاسۆیى دادەنرێت،
ئەوا تەنەكە بەهێزێك كاردەكاتە سەر مێزەكە , وە مێزەكەش بەهێزێكى
یەكسان لەبڕ وە پێچەوانە لەئاڕاستە كار لەتەنەكە دەكات.
پێویستە ئەوەمان لەبیر نەچێت كەهێزى كارو هێزى كاردانەوە 
پارسەنگى یەكترى نین, هیچ كامیان هاوسەنگ نابن , چونكە 
كار لەدوو تەنى جیاواز دەكەن .
دوو هێزى پارسەنگى یەكترى كار لەیەك تەن دەكەن . وە تەنەكە
دەكەوێتە بارى هاوسەنگى .

(3-5) پەیوەندى نێوان بارستە و كێش :
كێشى تەن بریتییە لەهێزى ڕاكشانى زەوى بۆ سەر تەنەكە.
كاتێك تەنێك بارستەكەى (m) بێت بەسەربەستى بەردەبێتەوە، لە راستیدا كێشى خۆى(Fg) بەرەو خوار كارى تێدەكات و تاودانێكى پێدەدات كەبڕەكەى دەكاتە تاودانى زەوى(ag). بەبەكارهێنانى یاساى دووەمى نیوتن لەسەر ئەم تەنە بەربووەوە(كەوتووە):

       F = ma
       Fg = mag
واتە    كێش = بارستە × تاودانى زەوى


ag	m	Fg
9.8 m/ s2	kg	N
980 cm/s2	g	dyn



نموونە(1) :
 ئەگەر كیسەیەكى چیمەنتۆ بارستەكەى (50 kg) بێت , ئایا كێشەكەى چەندە ؟ .
شیكار :    m= 50 kg  ,  Fg = ?  
Fg = mag 
      = 50 × 9.8
    = 490 N

نموونە(2) :
 ئەگەر كێشى تەنێك ( 4.9 N ) بێت , ئایا بارستەكەى چەندە ؟
شیكار :    = 4.9 N Fg	, m = ?

Fg = mag
4.9 = m × 9.8

m =             = 0.5 kg 


نموونە(3) : 
تەنێك بارستەكەى ( 5 kg )ە , لەسەر ڕووێكى ئاسۆیى ساف دانراوە هێزێكى ئاسۆیى (2.5N) كارى تێكرد لەوەستانەوە دەستى بەجوولە كرد . ئایا :
-1 تاودانى تەنەكە چەندە ؟ .
-2 خێرایى تەنەكە دواى تێپەڕبوونى (4 s ) لەكاركردنى هێزەكە چەندە ؟ .

شیكار : 
سێ هێز كارلەتەنەكە دەكەن كە ئەمانەن:

-1 كێشى خۆى بەرەو خوارەوە 

    Fg = mag  
        = 5 × 9.8
        = 49 N

2- كاردانەوەى رووەكە بۆسەر تەنەكە بەرەوسەر.
3- هێزى ڕاكێشانى ئاسۆیى = 2.5 N 
تەنها هێزى ڕاكێشان تاودان بە تەنەكە دەدات , چونكە كێش هیچ پێكنەرى نى یە بەئاڕاستەى جوولە.

F = ma
2.5 = 5 a 
a =            = 0.5 m / s2
υf = υi + at
    = 0 + 0.5 × 4
    = 2 m/s


نموونە(4) : 
 تەنێك بارستەكەى (5 kg) ە لەسەر ڕووێكى ئاسۆیى زبر دانراوە هاوكۆلكەى لێكخشاندنى بە خلیسك  لەنێوان تەنەكەو ڕووەكە (0.5) , هێزێكى ئاسۆیى (35N ) كارى لەتەنەكە كرد لەوەستانەوە دەستى بەجوولە كرد . ئەمانە بدۆزەوە :
1- تاودانى تەنەكە .
2- ئەو لادانەى دەیبڕێت لەماوەى ( 10 S ) دا .

شیكار :
Fسەپێنراو = 35N , m=5k , µk=0.5 , ag = 10 m/s2
بەرئەنجامى ئەم دوو هێزە تاودان بە تەنەكە دەدات.      
1-	هێزى ئاسۆیى ( 35 N ) .
2-	 هێزى لێكخشاندن (Fk) بەپێچەوانەى 
     ئاڕاستەى جوولە . 

F= ma
35-Fk = 5a………(1)
Fk = µk Fn بەڵام     
     = µk (mag)
                                         = 0.5 ×) 5 × 10)
     = 25 N
     35-25 = 5a
     10 = 5a
     a =         = 2 m/s2 تاودانى تەنەكە  
x = υi +          at2
 x = 0 × 10 +         ×2 ×  102
  = 100 m 
  

نموونە (5) : 
تەنێك بارستەكەى (10Kg )ە , لەسەر ڕووێكى لێژى ساف دانراوە , گۆشەى لێژى (30˚)یە . لەوەستانەوە بەرەو خوار دەخلیسكێت دواى ( 6 S ) دەگاتە دامێنى ڕووە لێژەكە ئەمانە بدۆزەوە  :
(تاودانى زەوى = 10 m /s2 ) 
 -1تاودانى تەنەكە .       -2 خێرایى تەنەكە لەدامێنى ڕووە لێژەكە .

t = 6s , υi= 0 , θ =30° , m = 10 kg , υf = ?    , a = ?



 شیكار :
 كێشى تەن بۆ دوو پێكنەر شیتەڵ دەكەین : 
1-	 پێكنەرى تەریب بۆ ڕووەكە = Fg sinθ
2-	 پێكنەرى ستوون لەسەر ڕووەكە = Fg cos θ


پێكنەرى كێش تەریب بۆ ڕووەكە تاودان بەتەنەكە دەدات 
F= ma  
Fg sin θ = ma
100 sin 30° = 10 a
100 ×           =  10 a
a  = 5 m/s2  تاودانى تەنەكە
υf = υi + at 
    = 0 + 5 × 6
    =30 m/s خێرایى تەنەكە لە دامێنى رووە لێژەكە    

 


 (5-4) تەوژم و پالأ , وەپەیوەندى نێوانیان : Relation between momentum and impulse
تەوژم Momentum : تەوژمى تەنێك بارستەكەى (m) بێت و بە خێرایى (υ) بجووڵێت بەم جۆرە پێناسە دەكرێت.
تەوژمى تەنێك بریتى یەلە ئەنجامى لێكدانى بارستەى تەنەكە لە خێرایى یەكەى . واتە :
                       تەوژم = بارستە × خێرایى
                                   P = mυ  
لەبەرئەوەى خێرایى بڕێكى ئاڕاستەدارە , ئەوا تەوژمیش ئاڕاستەدار دەبێت . ئاڕاستەى تەوژم هەمان ئاڕاستەى خێرایى یە .
یەكەى پێوانى تەوژم لەنیزامى نێودەوڵەتى ( SI ) بریتیە لە ( kg.m/s) , وە لەنیزامى ( cm-g-s) بریتى یەلە ( g.cm/s ) .
بڕى تەوژم بەندە بە بارستەى تەن و خێراییەكەى. هەر تەنێك بارستەكەى گەورە بێت یان خێرایى یەكەى گەورە بێت یان هەردووكیان گەورەبێت , ئەوا تەوژمەكەى گەورە دەبێت .
بۆ نموونە تەوژمى گوللەى دەرچوو لەلوولەى تفەنگ گەورەیە , چونكە خێرایى یەكەى گەورەیە. وە تەوژمى پاپۆڕ گەورەیە , چونكە بارستەكەى گەورەیە .
بۆ گۆڕینى تەوژمى تەن پێویستە هێزێكى دەرەكى بۆ كاتێكى دیارى كراو كار لە تەنەكەبكات .

پالأ (impalse): بڕێكى فیزیاییە دەپێورێت بەئەنجامى لێكدانى هێز لە كاتى كاركردنى هێزەكە.
                 پالأ = هێز × كاتى كاركردنى                            
   (پاڵ)I  = Ft
پالأ بڕێكى ئاڕاستەدارە , یەكەى پێوانى ( N.S ) یان ( dyn .s ) یە .




پەیوەندى نێوان پاڵ و تەوژم: 
لەم وێنەیەدا تەنێك بارستەكەى (m)ە , لەخاڵى
(A) دا خێراییەكەى (υi)ە , هێزێكى دەرەكى (F) 
كارى تێ دەكات , تاودانێكى ڕێكى (a)ى پێ 
دەدات دواى تێپەڕبوونى (t) sec دەگاتە خاڵى 
(B) و خێراییەكەى دەبێتە (υf) .

  F = ma ….. ….1
  a =                ……….2
بە دانانى                لە جیاتى      لە هاوكێشەى(1) دا:     
  F = m × (           )      
Ft = m υf - mυi لە                   بە لێدانى هەردوولا
     Ft = Δ p
واتە : پاڵ = گۆڕان لە تەوژم
 (5-5)  یاساى پاراستنى تەوژم 
گۆڕانى تەوژمى تەنەكان لەئەنجامى بەریەك كەوتنیان یاسایەكى گرینگى لێ دەردەچێت پێ ى دەووترێ یاساى پاراستنى تەوژم ئەمەش یاسایەكى گرنگە لەسروشتدا.
(( كاتێك بەرئەنجامى ئەو هێزە دەرەكیانەى كار لەكۆمەلێك تەن دەكەن سفربێت , ئەوا كۆى جەبرى تەوژمى تەنەكان بەنەگۆڕى دەمێنێتەوە هەرچەندە كاروكاردانەوە لەنێوانیاندا ڕووبدات )).




وێنەى (5-5) گۆیەكى بلیاردى وەستاو(B) پیشاندەدات, كە لە ئەنجامى بەركەوتنى بە گۆیەكى ترى بلیاردى جووڵاو(A), گۆیە وەستاوەكەش دەجووڵێت.

گریمان دوو گۆیەكە لەسەر رووێكى ئاسۆیى ساف دانراون, هیچ كامیان لە پێش و لەدواى روودانى بەركەوتنەكە ناخولێنەوە. پێش روودانى بەركەوتنەكە تەوژمى گۆى (B) سفرە چونكە ئەم گۆیە وەستاوە. دواى بەیەكدادان گۆى (B) تەوژم وەردەگرێت كەچى گۆى (A)  تەوژم ون دەكات بڕى ئەو تەوژمەى گۆى (A) وونى دەكات یەكسانە بە بڕى ئەو  تەوژمەى گۆى (B) وەریدەگرێت بە گوفتێكى تر, تەوژمى گۆى (A) كۆ تەوژمى گۆى (B) پێش پێككەوتن یەكسانە بە تەوژمى گۆى (A) كۆ تەوژمى گۆى (B) دواى پێككەوتن.
       PAi+ PBi    =  PAf + P Bf
ئەم پەیوەندیەش بۆ هەموو تەنە جودا كراوە بەریەك كەوتووەكان ڕاستە ئەم پەیوەندیەش بە یاساى پاراستنى تەوژم ناسراوە.
  MV1 + mυ1 = MV2 + mυ2     
     سەرجەمى تەوژم پێش پێككەوتن = سەرجەمى تەوژم دواى پێككەوتن.
نموونە : 
گوللەیەك بارستەكەى (4g)ە لەلوولەى دەمانچەیەك كە بارستەكەى ( 5kg ) بوو بەخێرایى   (600m/s ) دەرچوو, ئایا خێرایى گەڕانەوەى دەمانچە چەندە ؟ .
شیكار :
كاتێك بارودەكە دەتەقێت قەبارەى زیاد دەكات
لەناو لوولەى دەمانچەكە لە ئەنجامدا باروودەكە
 بەهەمان هێز كاردەكاتەگوللەكە و سەر دەمانچەكە
 و بەئاڕاستەى پێچەوانەبۆیە گوللەكە بەرەو پێش 
دەردەپەرێت وە دەمانچەكە بەرەو دواوە.
سەرجەمى تەوژم پێش تەقینەوە ( پێكەوتن ) = سەرجەمى تەوژم دواى تەقینەوە (پێكەوتن )
 پێش تەقینەوە , گوللەكە و دەمانچەكە ڕاوەستاون بۆیە كۆى تەوژمیان دەبێتە سفر . كەوا بێ دواى  تەقینەوەش سەرجەمى تەوژم سفر دەبێت.
سەرجەمى تەوژم پێش پێككەوتن = سەرجەمى تەوژم دواى پێككەوتن             
(تەوژمى گوللەكە + تەوژمى دەمانچەكە) پێش پێككەوتن = (تەوژمى گوللەكە + تەوژمى دەمانچەكە) دواى پێككەوتن
5 × υ + 0.004 × 600 = 5 × 0 + 0.004 × 0
5υ + 2.4 = 0
5υ = -2.4
υ =               = -0.48 m/s خێرایى گەڕانەوەى دەمانچەكە

  ساڕوخەكان و فڕۆكە فیشكەدارەكان :
لەبەكارهێنانە گرنگەكانى یاساى پاراستنى تەوژم ساڕوخ و فڕۆكەو كەشتیە ئاسمانیە فشكەدارەكانە.
كارى ئەم دەزگایانە هەموویان لەسەر ئەم ڕاستیە بەندە كە گەڕانەوە ڕوودەدات كاتێك تەنێك بەشێك لەبارستەكەى خۆى فڕێ دەداتە دەرەوە . هەروەك گەڕانەوەى مەدفەعێك كاتێك مووشەكەكەى دەهاوێژێت .
لەساڕوخەكاندا كەستومەنیەكەى دەسووتێنێت , لەئەنجامدا گازى زۆر گەرم پەیدادەبێت . گەردیلەكانى ئەم گازە بەبارستەیەكى زۆر و خێراییەكى زۆر لە دواوەى ساڕوخەكە دەردەچێت . لەئەنجامدا هەر چۆن مەدفەعەكە بەرەو دوا دەگەڕێتەوە هەروەها ساروخەكەش دەگەڕێتەوە بەئاڕاستەیەك پێچەوانەى ئاڕاستەى گازە دەرهاوێژراوەكان . لەبەرئەوەى گازە دەرچووەكە تەوژمێك پەیدا دەكات بەئاڕاستەى بەرەو دوا ئەوا ساڕوخەكەش هەمان بڕى تەوژم وەردەگرێت بەئاڕاستەى پێچەوانە(بەرەوپێش) لەسەر بنچینەى یاساى پاراستنى تەوژم . بۆیە ساڕوخەكە بەرەو پێش دەردەپەڕێت وێنە (5-6).
نموونە : 
 ئەگەر ساروخێك لەچركەیەكدا (2000 kg ) گاز بەخێرایى ( 50000 m/s ) دەرپەڕێَنێت . ئایا ئەوهێزەى ساڕوخەكە بەرەو پێش دەجوولێنێت چەندە؟
شیكار :
بۆ شیكاركردنى ئەم پرسیارە تەنها سەرنجى گازەكە دەدەین . كەپێش سووتانى سووتەمەنیەكە خێرایى گازەكە سفرە. لەماوەى 1 sec, ( 2000 kg) لەگازەكە خێراییەكەى دەبێتە ( 50000 m/s )
پاڵ = گۆڕان لە تەوژم
     Ft = mυf  - mυi
F × 1 = 2000 × 50000 – 2000 × 0
     F  = 10000000 N
  	  = 107 N ئەم هێزە كار لە گازەكە دەكات  
             هەمان هێز (107N) كار لە ساڕوخەكە دەكات بە ئاڕاستەى پێچەوانە.


(6-5) یاساى كێشكردنى گشتى نیوتن Newton‌s Law of gravitation:
لەوانەیە ئەو چیرۆكەت بیستبێت كە گوایە ڕۆژێك لەكاتى پاڵكەوتنى نیوتن لەژێردارێك , سێوێك بەسەرى دا بەربۆتەوە لەمەوە بیرى كردۆتەوە كەلەوانەیە هەموو دووتەن لەگەردووندا یەكترى كێش بكەن هەر وەك چۆن سێوەكە لەلایەن زەوى یەوە كێش دەكرێت .
نیوتن هەڵسا بەشیتەڵكردن و لێكۆڵینەوەى ئەم زانیاریانەى هەبوون دەربارەى جوولەى هەیڤ بەدەورى زەوى دا لەئەنجامدا بۆى دەركەوت كە یاساى ئەم هێزەى دەست بەسەر جوولەى هەسارەكان دەگرێت هەمان یاساى هێزە كە سێوەكە بەرەو زەوى كێش دەكات لەمەشەوە یەكەم جار بۆ مرۆڤایەتى دیاركەوت كە جوولە زەوییەكان و جوولە ئاسمانییەكان هەمان یاسا دەیانگرێتەوە .

دەقى یاساى كێشكردنى گشتى نیوتن ( ساڵى 1686 ز ) :
( هەموو دوو تەنێك لەگەردووندا بەهێزێك یەكترى كێش دەكەن كەڕاستەوانە دەگۆڕێت لەگەلأ ئەنجامى لێكدانى بارستەى دوو تەنەكە , وە بەپێچەوانەش لەگەلأ دووجاى دوورى نێوان چەقى بارستەكانیاندا دەگۆڕێت ) .

لەوێنەى (7-5) دا , (A  B ,) دوو گۆن بارستەى
یەكێكیان (m1 ) و ئەویتریان ( m2¬ ) وە دوورى
نێوان چەقەكانیان ( r )ە . وە هێزى ڕاكێشانى 
گۆى (A ) بۆ ( B ) بریتیە لە ( F1) وەهێزى 
راِكێشانى ( B ) بۆ (A ) بریتیە لە ( F2 ) , ئەم
دوو هێزەش یەكسانن لەبڕ داو  پێچەوانەن لەئاڕاستە
(دوو هێزى  كار و كاردانەوەن ) .
بیركاریانە یاساى كێشكردنى گشتى نیوتن بەم شێوەیە دەردەبڕێت :

Fg         
   
Fg = G 

6.67 × 10-11 N . m2 / kg2  =  G 
               


نموونە : 
(B-A)دوو گۆى بارستە ( 10 kg )ین , بەجۆرێك دانران كەدوورى نێوان چەقەكانیان (10 cm )  بێت , بڕى ئەم هێزى كێشكردنە چەندە ؟ كەهەریەكیان كارى پێدەكاتە سەر ئەویتریان.
شیكار:
m1= m2   = 10kg   ,   r = 10cm =         =    0.1m  
Fg = ?   




Fg = G                      

Fg = 6.67 × 10-11 ×  
Fg = 6.67 × 10-7 N ئەمەش هێزێكى زۆر بچووكە
 
 (7-5) جوولەى بازنەیى Circular Motion :
(بریتییە لە جوولەى تەنێك لەسەر رێڕەوێكى بازنەیى بەگوڕێكى نەگۆڕ)
ئەگەر بگەڕێیتەوە سەر یاساى یەكەمى نیوتن دەبینیت لەبەشى دووەمى یاساكە دەڵێ هەر تەنێكى جووڵاوە بەخێراییەكى نەگۆڕ لەسەر هێلێكى ڕاست لە بارى خۆیدا دەمێنێتەوە ئەگەر هێزێكى دەرەكى كارى تێ نەكات .لێرەدا دیار دەكەوێت كە بۆ گۆڕینى بڕى خێرایى تەنێك نەك ئاڕاستەكەى پێویستە هێزێكى دەرەكى نەهاوسەنگ بەئاڕاستەى جوولە یان بەپێچەوانەى ئاڕاستە كار لەتەنەكە بكات, ئەم هێزەش یان تاودان(خێرابوون) یان هێواشبوونەوە(كەمبوونەوەى خێرایى) بەتەنەكە دەدات. بەپێ ى یاساى دووەمى نیوتن  ( F = ma).
بەڵام لەلایەكى ترەوە بۆ گۆڕینى ئاڕاستەى خێرایى تەنێك نەك بڕى خێراییەكەى پێویستە هێزێكى دەرەكى نەهاوسەنگ كار لەتەنەكە بكات بەئاڕاستەى ستوون لەسەر ئاڕاستەى خێراییەكە تا پێچ بەتەنەكە بداتەوە وێنەى (5-8).
كەوابێ تەنها بۆ گۆڕینى ئاڕاستەى خێرایى پێویستى بەهێزێكى دەرەكى هەیە وەهەر ساتێك ئەم هێزە نەما ئەوا تەنەكە بەهێلى ڕاست دەڕوات بەئاڕاستەى خێراییەكەى لەساتى نەمانى هێزەكە .



ئەم هێزە ( F ) ستوونە لەسەر ئاڕاستەى خێرایى ( υ ) هەڵدەستى بەگۆڕینى ئاڕاستەى خێرایى نەك بڕەكەى لەئەنجامدا تەنەكە لەسەر ڕێرەوێكى كەوانەیى دەڕوات .

لە جوولەى بازنەییدا تەنەكە بە بەردەوامى ئاڕاستەى خێرایى دەگۆڕٍێت بۆیە پێویستە هەمیشە هێزێكى دەرەكى هەبێت بەئاڕاستەى چەق كار لەتەنەكە بكات بۆ ئەوەى لەسەر ڕێرەوە بازنەییەكەى بیهێلێتەوە وێنە (5-9) .
بەم هێزە دەووترێ چەقە هێزى پێویست بۆ مانەوەى تەنەكە لەسەر رێرەوە بازنەییەكە .
كاتێك بەردێك بە پەتێكەوە دەبەسترێت و لەسەر ڕێرەوێكى بازنەیى لە روتەختێكى ئاسۆییدا دەسوڕێندرێتەوە, ئەوا گرژى پەتەكە دەبێتە چەقە هێزى پێویست بۆ مانەوەى بەردەكە لەسەر رێرەوە بازنەییەكەى.وە هەركاتێك پەتەكە بپچڕێت , ئەوا بەردەكە لەسەر هێلێكى ڕاست بەئاڕاستەى لێكەوت بۆ رێرەوە بازنەییەكەى بە خێراییە ساتیەكەى لە رێڕەوەكەیەوە دەردەچێت بەهۆى سیفەتى بەردەوامى لەسەر جوولە بەهێلى ڕاست وێنە (5-10  a,b).                                          




            گرژى پەتەكە دەبێتە                                                         كاتێك پەتەكە دەپچڕێت , ئەوا تەنەكە
           چەقەهێزى پێویست .                                                      بەهێلێكى ڕاست لە جوولە بەردەوام دەبێت .    


بڕى چەقە هێزى پێویست بۆ ئەوەى تەنێك بگرێت تاوەكو لەسەر رێرەوە بازنەییەكەى بمێنێتەوەلەسەر ئەم هۆكارانە بەندە  :

1-  بارستەى تەن (راستەوانە).
2-  دووجاى خێرایى (راستەوانە).
3-  نیوەتیرەى ڕێرەوى بازنەیى (بە پێچەوانە).    
كەواتە :  
Fc = 

   m = بارستە (kg )             ,             υ= خێرایى ( m/s ) 
        r = نیوەتیرە ( m )           ,            Fc   = چەقە هێز ( N )

ئەو تەنەى جوولەى بازنەیى رێك ئەنجام دەدات تاودانى هەیە چونكە هێزێكى دەرەكى بەرەو چەق كارى تێدەكات . ئەم تاودانەش لەئەنجامى گۆڕانى ئاڕاستەى خێرایى پەیدا دەبێت نەك لەئەنجامى گۆڕانى بڕى خێرایى چونكە تەنەكە بەگوڕێكى نەگۆر لەسەر رێرەوە بازنەییەكەى دەجوولێت ئەم تاودانەش پێى دەووترێت چەقە تاودان.
وەبڕى چەقە تاودان بەهۆى ئەم هاوكێشەیە هەژمار دەكرێت:

ac = 

     كاتێك :
 ac = چەقە تاودان ( 2m/s )
   υ= خێرایى ( m/s )         
   r = نیوەتیرە ( m )



نموونە : 
بارستەیەك ( 0.5 kg) بە پەتێك درێژییەكەى ( 80 cm ) بوو بەسترا لەبازنەیەكى ئاسۆیى بەخێرایى
 ( 4 m/s) سووڕێنرایەوە , ئایا :
 -1چەقە تاودانى ئەم بارستەیە چەندە ؟ 
 -2گرژى پەتەكە چەندە ؟ 
شیكار :

υ= 4 m/s   ,    r= 80 cm =         = 0.8m  ,   m = 0.5 kg 
T = ?   ,   ac = ?

1-             ac=           

         =          =  20 m/s2  

 -2هێزێك لەپەتەكەوە كاردەكاتە سەر بارستەكە بەرەو چەق, ئەمەش چەقە هێزى پێویستە بۆ ئەوەى بارستەكە لەسەر رێرەوە بازنەییەكەى ڕابگرێت :
گرژى   -2 T = Fc =                   

                    =                   

		  = 10 N




                                                                               
(8-5) یاســاكانـى كـیپلەر :
 زانا فەلەكیە دێرینەكان بیروڕایان وابوو كەزەوى وەستاوە و خۆر و هەموو هەسارەكانى تر بەدەورى زەویدا دەسووڕێنەوە , بەڵام پاشتر دەركەوت كەزەوى و هەسارەكان بەدەورى خۆر لەخولگەى هێلكەیى جیا جیا دەسووڕێنەوە .
لەراِستیدا نۆ هەسارە بەدەورى خۆر دەسووڕێنەوە كەئەمانەن بەگوێرەى دووریان لەخۆرەوە : عەتارد , زوهرە , زەوى , مەریخ , موشتەرى , زوحەل , ئۆرانیۆس , نبتۆن , بلۆتۆ (ئێستا گومان دەكرێت كە لەمانە زۆرتر بن وە لە ساڵى 2005 بڕیاردرا بلۆتۆ لە ریزبەندى هەسارەكان لابدرێت ). بۆ زانیارى زیاتر لەسەرچاوەكان بگەڕێ.
زاناى ئەڵمانى كیپلەر ( 1601ز _ 1571ز ) سێ یاساى دانا بۆ وەسفى جوولەى هەسارەكان بەدەورى خۆردا كەئەمانەن :
(1- یاساى یەكەم ( یاساى خولگەكان ) :
هەر هەسارەیەك لەخولگەیەكى هێلكەیى ( ئیلێپتى ) بەدەورى خۆردا دەسووڕێتەوە . خۆریش دەكەوێتە یەكێك لەدوو تیشكۆكانى خولگەكە وێنەى (5-11).
 


2- یاساى دووەم ( یاساى ڕووبەرەكان ) : 
ئەم هێڵە خەیاڵیەى كە لەخۆرەوە بۆ هەر هەسارەیەك دەكێشرێت , ڕووبەرى یەكسان ڕادەماڵێت لەكاتى یەكساندا وێنە (5-12)  .



(3- یاساى سێ یەم ( یاساى كاتە خول ) :
ڕێژەى نێوان سێ جاى تێكرایى دوورى هەر هەسارەیەك لەخۆر بۆ دووجاى كاتە خولى هەمان هەسارە بڕێكى نەگۆڕە بۆ هەموو هەسارەكان وەك یەكە .
              =  
	     =3.31 × 1018 m3 / s2 
r = دوورى هەسارەكە لە خۆر
T= كاتە خوولى هەسارەكە

تێبینى : 
-a تێكرایى دوورى هەسارە لەخۆر =  
-b كاتە خولى هەسارە , ئەو كاتەیە هەر هەسارەیەك دەیخایەنێت تا یەك خول بەدەورى خۆردا تەواو بكات .
 بۆ نموونە : 
 كاتە خولى زەوى = 1 سالأ = 365 ڕۆژ .
  كاتە خولى نبتۆن = 165 ساڵى زەوى .




پرسیار و ڕاهێنانى بەشـى پێنجەم 

پ1/ ئایا تاودانى تەنە بەربۆوەكان رادەوەستێتە سەر بارستەى تەنەكە؟
پ2/ ئایا دەشێت تەنێك گوڕێكى نەگۆڕى هەبێت و لەهەمان كاتدا تاودانیشى هەبێت ؟ بەنموونە   ڕوونى بكەرەوە.
پ3/ ئایا كێشى تەنێك هەمان شتە وەك بارستەكەى ؟ بەروونى باسى بكە ؟ وە ئایا كێشى تەن لەهەموو شوێنەكانى سەر زەوى وەك یەكە ؟ ئایا بارستاكەشى ؟ وەڵامەكەت ڕوون بكەرەوە.
پ4/ كامیان گەورەترە كێش كردنى زەوى بۆ سەر كیلۆگرامێك قورقوشم یان كێش كردنى كیلۆگرامێك قورقوشم بۆ زەوى؟ 
پ5/ ئەگەر كارو كاردانەوە ( یەكسان و پێچەوانە بن ) بۆچى پارسەنگى یەكترى نابن , وە یەكترى لەناو نابەن؟ 
پ6/ ڕوونى بكەرەوە چى بەسەر ئەو بەردە دێت كە بەكۆتایى پەتێك بەستراوە لەسەر رێڕەوێكى بازنەیى دەسوڕێندرێتەوە كاتێك پەتەكە دەپچرێت.
پ7/ ســێ یاسـاكەى نیوتن بڵـــێ .
پ8/ پەیوەندى نێوان پالأ و تەوژم دەربهێنە.
پ9/ ســێ یاسـاكەى كیپلەر بۆ وەسفــى جووڵانـەوەى هەسـارەكان بڵــێ .  
پ10/ بڕى ئەو هێزە چەندە كەپێویستە بۆ تاودانى ئۆتۆمبێلێك بارستەكەى (1200 kg)ە لەراوەستانەوە بۆ خێرایى ( 50 m/s ) بەماوەى ( 7 s ) ؟ وە بڕى پاڵ چەندە ؟ .
        (  وەڵام :N.s 59976  , 8400 N)                                                                            
پ11/ ئۆتۆمبێلێكى (960 kg) بەخێرایى ( 80 m/s ) دەڕۆیشت بەماوەى ( 3 s ) وەستا , ئایا هێزى وەستێنەر چەند بووە ؟
                                                                                      (  وەڵام :N 25600- )
پ12/ بە بەكارهێنانى هاوكێشەى پاڵ :
 -1 ئایا هێزى پێویست چەندە بۆ وەستاندنى ئۆتۆمبێلێكى ( 1400 kg )ى بەماوەى (5 s ) ئەگەر   
     خێرایى سەرەتایى ئۆتۆمبێلەكە ( 25 m/s ) بێت .
 -2 لەم ماوەیەدا ئۆتۆمبێلەكە چەند دوور دەڕوات ؟ .
                                                                                     )  وەڵام : 7000 N  (
                                                                                       ) وەڵام : 62.5 m (


پ13/ دوو گۆى چۆن یەك , گۆى یەكەم بەخێرایى ( 10 m /s ) دەڕۆیشت ( بەرەو ڕاست ) گۆى دووەم وەستابوو . بڕى خێرایى و ئاڕاستەى دوو گۆیەكە بدۆزەوە ئەگەر دواى پێكەوتن بەیەكەوە بنووسێن .
                                                                       )  وەڵام : 5m/s   بەلاى ڕاست  (
پ14/ هێزێكى دەرەكى نەهاوسەنگ ( 50 N ) كارى كردە سەر تەنێك كێشەكەى ( 98 N) بوو , تاودانى پەیدابووە چەندە ؟
                                            ) وەڵام : 5 m/s2 (

پ15/ تەنێك كێشەكەى (19.6 N) بوو بە پەتێك بەسترا. ئینجا  بەرەوسەر ڕاكێشرا بەهێزى(29.6 N) تاودانى تەنەكە بەرەوسەر چەندە ؟                                       )  وەڵام : 5m/s2 بەرەو سەر (

پ16/ گوللەى تفەنگێك بارستەكەى (10 g )ە , خێرایى ( 400 m/s2 ) وەردەگرێت كاتێك بەناو لوولەى تفەنگەكە كەدرێژییەكەى (50 cm )ە تێپەردەبێت , ئەمانە بدۆزەوە :
 -1 تاودانى گوللەكە .                                               
 -2 هێزى تاودەر .	
(1.6 × 105 m/s2 : وەڵام )                                                      
( 1.6 × 103 N) 

پ17/ ئەم هێزە تاودەرە چەندە كەپێویستە بۆ گۆڕینى خێرایى تەنێكى (20 kg)ى لە (18 m/s ) بۆ  50m/s) ) بەلادانى ( 40 m ) ؟
(544N : وەڵام )                                                               

پ18/ تەنێك بارستەكەى ( 12 kg )ە , دوو هێز بەئاڕاستەى پێچەوانە كاریان تێكرد یەكەمیان 
( 54N) ئەویتریان ( 126N ) , ئایا تاودانى ئەنجامدراو چەندە ؟ چ پەیوەندى هەیە لەنێوان ئاڕاستەى تاودانەكە و هێزەكە ؟ .
                                                                             )  وەڵام :6m/s (
پ19/ ئۆتۆمبێك بارستەكەى (1000 kg)ە , بەخێرایى (15m/s) لەسەر ڕێگایەكى ئاسۆیى كەوانەیى پێچ دەداتەوە . ئەگەر نیوەتیرەى پێچەكە (90 m ) بێت , ئایا ئەم ئۆتۆمبێلە چ هێزێكى لێكخشاندنى بەرەو چەق پێویستە بۆ ئەوەى لەسەر ڕێرەوەكە بمێنێتەوە  ؟ .
                                                                                )  وەڵام : 2500 N  (

