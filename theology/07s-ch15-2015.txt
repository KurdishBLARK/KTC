

وانەی پانزەم
پاراستنی زمان لە بەد گۆیی

وتەی باش و پەسەند و لە سنووری رەزامەندی خودادا، نیشانەی باوەڕ و بەرهەمی پەروەردەی دروستە، ئەنجامەكەشی خێر و خۆشییە بۆ خاوەنی و كۆمەڵگە. ئەگەر ئادەمیزاد زمانی  لە پشت ئەقل و بیركردنەوە وەبێت، راستیی پێ دەرببڕێت بەختەوەرە و متمانەی كەسانی دی بە دەست دێنێت، خوداش لێ رازی دەبێت و ناوی لە نێو راستگۆیاندا تۆمار دەكات. بەڵام ئەگەر زمانی بێ سنور بۆ دانان و درۆ گوتن و تێركردنی ئارەزوو بەكارهێَنا، ئەوا دەبێتە مایەی كێشە و ماندوو بوون بۆی و زیان بە خۆی و خەڵكی دیكەش دەگەیەنێت، دوا جاریش خودای گەورە سزای دەدات و لە رێزی درۆزناندا تۆماری دەكات. 
ئەو كەسەی زۆر دەڵێت هەڵەش زیاتر دەكات، وتراوە ئەگەر قسەكردن زیو بێت ئەوا دەنگ نەكردن زێڕە. ئەمەیە رەوشتی باوەڕداران وپیاو چاكان و مرۆڤە ژیرەكان، چونكە هەر وشەیەك لەزار بێتە دەرێ چاودێری دەكرێت و تۆمار دەكرێت لەلایەن چاودێرانەوە، بۆیە پێغەمبەرمان (د.خ) هۆشیاری پێداوین بە فەرمودەی: ((مَن كان یۆمن بالله و الیوم اڵاخر فَلیقل خیراً أو لِیصمتَ)).
زمان هەروەك ئامێرێكی گرنگ و هەستیارە بۆ وشەی چاك و بەسود، گەر هۆشیارانە بەكارمان هێنا، دەشكرێت هۆكاریكی فریودەر و فەوتێنەر بێت، گەر خاوەنەكەی بێباك یان بێئاگا بێت لە چاودێری وشەكانی لەلایەن خودای گەورە. هەندێك لە نەهامەتی و ئافەتەكانی زمانیش:
ئـ- درۆگۆیی: واتە زمانبازی بێ چاودێریكردن و دۆزینەوەی راستی، وەك پێغەمبەرمان(د.خ) فەرمویەتی: ((الكژاب بعید عن الله بعید عن الناس بعید عن الجنە)). كە ئەوەش خاوەنەكەی سەر شۆر و بێ متمانە دەكات.
ب- غەیبەت كردن (باسكردنی پاشە ملە): جا ئەگەر باسكراو ئەو خاڵانەی تێدابوو پێی خۆش نەبوو باسكرێت ئەوە (غەیبەتە)، بەڵام ئەگەر تێیدا نەبوو، ئەوە بۆ هەڵبەستنە (بوهتان). ئامێری ئەم چالاكیەش هەر ئەو ئەندامە بچوكەیە خوداى گەورە دەفەرموێت: ((..ۆڵا ێغْتَبْ بَعْچُكُمْ بَعْچًا..)) (الحجرات 12).
پ- قسە هێنان و بردن: ئەمەش سیفەتێكی نەنگە، زۆر جار كێشەی گەورە لە نێوان قسەبراو و قسەبۆبراودا لێدەكەوێتەوە. گومانیشت نەبێت، ئەوەی قسەت بۆ دێنێت قسەشت بۆ كەسانی دیكە دەبات.
ت- شایەتی درۆ: گەواهێدانە لەسەر روداوو هەر دۆزێك بە ناراستی و گۆڕینی راستیەكان، ئەمەش لە گوناهە هەرە گەورەكانە و لە ترسناكترین ئافەتەكانی زمانە، دەبێتە هۆی لە ناو چوون و بەرپابوونی ستەم. كەواتە، قوتابییانی خۆشەویست، زمانتان بپارێزن لەو دەرد و نەهامەتیانە، بەڵكو زمان رابێنن بەیاد كردنی خودا و گوتنی راستی و چاكە، هەروەها دەتوانن بیكەنە هۆكاری پێكەوە ژیان و لێك گەیشتن و خۆشەویستی  و برایەتی. هەر زمانە خاوەنەكەی بۆ بەهەشت یان بۆ دۆزەخ رادەپێچێت.
پێغەمبەرمان (د.خ) لە بەشێكی فەرمودەیەكیدا ئاماژە بەوە دەكات، كە: ئایا جگە لە زمان چیەكە دەبێتە هۆی بەرودا خستنی مرۆڤ لە ئاگردا. وتراوە (مرۆڤ بە دوو ئەندامە بچوكەكەی هەڵدەسەنگێنرێت، زمان و دڵ).پێغەمبەرمان (د.خ) لە بارەی بەكار هێنانی زمانەوە هۆشیاری داوە بەم فەرمودەیە: 
((علیكم بالصدق فان الصدق یهدی الى البر وان البر یهدی الى الجنە وایاكم والكژب فان الكژب یهدی الى الفجور، وان الفجور یهدی الى النار))




















راهێنان (1)
هەربڕگەیەكی ستونی یەكەم بەبڕگەیی گونجاوی بەرامبەر لە ستوونی دووەمدا بگەیەنە:
مرۆڤی زۆر بڵێ                                       دڵ و زمان
لەسەر قوتابییە                                      چاكە كاری و بەهەشت
درۆكردن                                              بێدەنگی زێڕە
مرۆڤ بە دوو ئەندامە بچوكەكەیەتی             هەڵەی زیاتر دەكات
ئەگەر قسەكردن زیو بێت                         ئارم و نیشانەی گوناهباریە
راستگۆی دەمانبات بەرەو                       زمانی لە شایەتی درۆ بپارێزێت

راهێنان (2)
وەلامی ئەم پرسیارانە بدەرەوە:
1-	ئایا مرۆڤی درۆزن رێزی لێدەگیرێت؟
2-	سێ لە ئافەتەكانی زمان بڵێ.
3-	چارەنووسی باوەڕداری راستگۆ چۆنە؟
4-	جیاوازی لە نێوان پاشملە باسكردن و قسە هێنان و بردن چییە؟
5-	مەبەست لە شایەتی درۆ چییە؟





چالاكی
-	فەرمودەی پێغەمبەر سەبارەت راستگۆیی، لەبەر بكە.
-	مامۆستا لە قوتابیانی دەخوازێت راپۆرت سەبارەت ئافەتەكانی زمان ئامادە بكەن.



