
وانەى دەیەم: 

بـــــەرەو كوێ دەچـــین ؟

     ئێمە زانیمان كە ئێمە لەلایەن پەرەردگارەوە هاتووین، ماوەیەك لە ژیاندا دەبین‌و دواى ئەوە وەك یاسایەكى خودایى دەمرین‌و بەگوێرەى قورئان بۆلاى ئەو دەگەڕێینەوە.
    كەواتە دەبێت ئێمە تێگەیشتنى خۆمان بۆ ژیان‌و مەرگ‌و دواى مەرگیش فراوان بكەین، مرۆڤەكان بەگشتى دەربارەى (مەرگ) دوو بۆچوونیان هەیە:

بۆچوونى یەكەم:
 هەندێك مرۆڤ پێیان وایە مەرگ كۆتایى ژیانە، هەر مرۆڤێك دواى تێپەڕاندنى تەمەنى دونیاى، ژیانى كۆتایى پێ دێت‌و بەدونیاى نەمان دەسپێردرێت،  خاوەنانى ئەم بیرو بۆچوونە بەدوو شێوە كاردانەوە بەرامبەر مەرگ دەنوێنن:
 ئـ - هەندێكیان ناتوانن واز لەبیركردنەوە لە مردن بهێنن‌و خۆیان لە تیاچوون‌و نەمانى یەكجارەكى دواى ئەو ڕزگاربكەن بۆیە هەمیشە بەرامبەر ئەوەى كە بە مردنیان بۆ هەتا هەتا تیادەچن‌و ژیانیان كۆتایى پێ دێت، دووچارى شڵەژان‌و بێ تاقەتى دەبن.
 ب -  بەشێكى دیكەیان دەیانەوێت بەهیچ شێوەیەك بیر لە مردن نەكەنەوەو ئەم مەسەلە لەبیرخۆیان بەرنەوە، تا – بەمەزەندەی خۆیان - بەبێ ئاگابونیان لەمەرگ‌و فەوتانى دواى ئەو، خۆیان لە هەستى خراپ بپارێزن.

بەرەنجامەكانى بۆچوونى یەكەم:
     لەبەرنجامەكانى بۆچوونى یەكەم گەیشتنى ژیانى مرۆڤە بە چەقێكی بێ ئەنجام‌و داخستنى پەنجەرەكانى ئومێدە بە ڕوویدا، ئەمەش وا لە هەندێكیان دەكات دووچارى جۆرەها نەخۆشى دەروونى ببن‌و ژیانیان لێ تاڵ بێت.
    هەندێكیان بۆ ڕزگار بوون لەم هەست‌و بیركردنەوە ناخۆشانە پەنا دەبەنە بەر هەندێك كارو ڕەفتار بۆ ئەوەى مردن لەبیر خۆیان بەرنەوە، بەڵام ئەوەش چارى دەردیان ناكات، قورئان لەم بارەیەوە دەفەرمووێت:(( قُلْ هَلْ نُنَبِّئُكُمْ بِالْأَخْسَڕینَ أَعْمَالًا103 الَّژِینَ چَلَّ سَعْیُهُمْ فِی الْحَێاەِ الدُّنْێا ۆهُمْ ێحْسَبُونَ أَنَّهُمْ یُحْسِنُونَ صُنْعًا104 أُوڵئِكَ الَّژِینَ كَفَرُوا بِێێاتِ رَبِّهِمْ ۆلِقَائِهِ فَحَبِگَتْ أَعْمَالُهُمْ فَڵا نُقِیمُ ڵهُمْ ێوْمَ الْقِێامَەِ ۆزْنًا105)) (الكهف 103-105).
واتە: بڵێ ئایا هەواڵتان پێ بدەم زیان مەندترین‌و دەستخەڕۆترین مرۆڤەكان چ كەسانێكن؟
    ئەوانەن كە ڕەنج بەخەساربوون‌و هەوڵ‌و كۆششیان لە ژیانى دونیادا ون كردو تیاچوون لە كاتێكدا بەخەیاڵى پوچى خۆیان وایان زانیوە باشترین كاریان كردووە. 
    ئەوانەى كە باوەڕیان بەنیشانەكانى پەروەدگاریان‌و گەڕانەوە بۆلاى ئەو نەبوو. بەهۆى ئەوەو كردەوەكانیان تیاچوون‌و  لە ڕۆژى دوایشدا هیچ سەنگ‌و قورساییەكیان بۆ دانانێم‌و حیسابیان بۆ ناكەم.


لێكۆڵینەوە:
1- كام مەیلى دەرونییە كە ئەم دوو دەستە وا لێ دەكات بەرامبەر بە مەرگ گوێی پێ نەدەن یاخود ترس لە مردن بێ تاقەت‌و پەرێشانیان بكات ؟
2- ئایا كەسانێك كە گوێ بە مردن نادەن ڕێگەیەكى دروستیان بۆخۆیان هەڵبژاردووە؟ ئەگەر وایە بۆ؟
3- ئەم بیركردنەوەو تێڕوانینە چ كاریگەرییەك بەسەر ژیانى مرۆڤەوە بەجێ دەهێڵێت؟
    ئێستا بابچینە لاى قورئانى پیرۆزو بزانین دەربارەى بۆچوونى یەكەم چیمان پێ دەڵێت؟ قورئان لەم بارەیەوە دەفەرمووێت:(( ۆعْدَ اللَّهِ ڵا یُخْلِفُ اللَّهُ ۆعْدَهُ ۆڵكِنَّ أَكْپَرَ النَّاسِ ڵا ێعْڵمُونَ 6 ێعْڵمُونَ ڤَاهِرًا مِّنَ الْحَێاەِ الدُّنْێا ۆهُمْ عَنِ الْێخِرَەِ هُمْ غَافِلُونَ 7 )) 
(الروم 6-7).

    واتە: تەنها شتە ڕواڵەتى‌و ڕوكەشەكانى ژیانى دونیا دەزانن‌و لە دواڕۆژ بێ ئاگان، ئایا ئەوان بیریان لە خۆیان نەكردۆتەوە بۆ ئەوەى لەوە تێبگەن كە خوداى گەورە ئاسمانەكان‌و زەوى‌و ئەوەى لەنێوانیاندایە بەبێ ئامانج دروست نەكردووە‌و بۆ كاتێكى دیاریكراویش بەدیهێناون؟
       