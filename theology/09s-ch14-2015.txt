

وەرزى دووەم

وانەى چواردەم
پەندەكانى چیڕۆكەكانى قورئان
چیڕۆكى یونس(سلاوى خوداى لێ بێت)

خودا دەفەرموێت: :(( ۆژَا النُّونِ إِژْ ژَهَبَ مُغَاچِبًا فَڤَنَّ أَنْ ڵنْ نَقْدِرَ عَڵیْهِ فَنَادَى فِی الڤُّلُمَاتِ أَنْ ڵا إِڵهَ إِلَّا أَنْتَ سُبْحَانَكَ إِنِّی كُنْتُ مِنَ الڤَّالِمِینَ 87 فَاسْتَجَبْنَا ڵهُ ۆنَجَّیْنَاهُ مِنَ الْغَمِّ ۆكَژَلِكَ نُنْجِی الْمُۆْمِنِینَ 88)) (88الانبیا‌و).
لەم ئایەتانەدا قورئان چیڕۆكێك لەچیڕۆكەكانى پێغەمبەرو نێردراوەكانمان بۆ دەگێرێتەوە كاتێك بانگەوازى گەلەكەیان دەكرد بۆباوەڕهێنان بەخوداو دروستكەریان. وئەم چیڕۆكە پەندو ئامۆژگارى تێدایە كەنەنگە باوەڕداران سودى لێ وەرنەگرن. ئەویش چیڕۆكى پێغەمبەر(یونس)ە (سلاوى خوداى لێ بێت). (یونس كورى متى) پێغەمبەرێكى بەخشندە بووە خوداى گەورە ناردى بۆ نەتەوەكەى بۆ ئەوەى ئامۆژگاریان بكات ورێگەى راستیان نیشان بدات ورۆژى دواییان بیربخاتەوەو لەچوونە ناوئاگر بیانترسێنێت, وبەهەشتیان لەدڵدا خۆشەویست بكات وفەرمانى چاكەیان پێ بكات, وبانگەوازیان بكات بۆ خودا پەرستى وبەردەوام(ژو النون)- (یونس) سڵاوى خوداى لێ بێت ئامۆژگارى قەومەكەى دەكرد بەڵام كەسیان باوەڕیان پێ نەهێناو رۆژێك داهات كەزۆر بێزاربوو لەگەلەكەى وزۆر توڕەبوو، بڕیارى دا بەجێیان بهێڵێت ودواى (سێ رۆژ) خوداى گەورە سزایەكى قورسیان بەسەردا بدات. قورئان باسى شوێنى نیشتەجێبونى یونس ناكات, بەلام لەچیڕۆكەكەوە دەردەكەوێت كە لە قەراغ دەریابوە. وشیكەرەوانى قورئان واى بۆ دەچن كەخوداى گەورە حەزرەتى (یونس)ى بۆخەڵكى (نینوى)(موسڵ) ناردبێت لەئیراق. وتوڕەبونەكەى رێى دەریایى پێ گرتەبەرو سوارى پاپۆرێك بوو وخوداى گەورە هێشتا رێگاى نەدابوو كە(یونس) گەلەكەى بەجێبهێلێت, یان نائومێد بێت لێیان وكاتێك خەڵكى دێیەكەى دڵنیابوون لەوەى كە(یونس) بەجێى هێشتوون وسزاى خوداى گەورە بەرێوەیە، پەشیمان بونەوەو وگەڕانەوە بۆ رێگەى راست وتۆبەیان كرد لەخراپەكانیان وداواى لێ خۆشبوون وپاڕانەوە لەخوداو وژن وپیاو كور وكچ ودایكان گریان وفرمێسكى پەشیمانیان رشت وژمارەیان نزیكەى سەد هەزار دەبوون وهەمویان باوەڕیان هێناو خوداى گەورە سزاكەى لەسەر لابردن, بەوەى كە بونى كەشتیەكەیان بەدرۆ دەخستەوە.
بەڵام ئەو كەشتیەى كە(یونس) سوارى بوو شەپۆلەكانى دەریا لەچوار دەورى كەشتیەكە بەرزبووەو خەریك بوو نقوم بێت, ئەویش وەك نیشانەیەك بۆئەوەى كە یەكێك لەسواربوانى كەشتیەكە تاوانێكى كردووە, خوداى گەورە بەكەشتیەكەوە نقومى دەریاى دەكات وپێویستە ئەو كەسە دەستنیشان بكرێت وبخرێتە دەریاكەوە, بۆ ئەوەى تەواوى سواربوانى كەشتیەكە رزگاریان بێت. تیروپشكیان كرد بۆئەوەى كێ فرێ بدەنە ناوئاوى دەریاكە (یونس) هەڵبژێردرا, بەلام لەبەرئەوەى (یونس) بەپیاو چاك ناسرابوو دووبارەیان كردەوە, هەر ناوى ئەو دەرچوو سێبارە كرایەوە هەر ناوى ئەو دەرچوو. لەبەرئەوە خستیانە دەریاكەوە ـــ هەندێك ئەگێرنەوە كەئەو خۆى خستبێتە ناو دەریاكەوە ــ ونەهەنگێك قوتى دا. لەبەرئەوەى وازى لە بانگەوازى خوداى گەورە هێنابوو راسپاردەكەى جێبەجێ نەكردبوو وخوداى گەورە نەهەنگەكەى ئامادەكردووە كە(یونس) بپارێزێت ونەبریندارى بكات ونەئێسكەكانى تێك بشكێنێت. شیكەرەوانى ئەم روداوە كەمانەوەى (یونس)ـە لەسكى نەهەنگەكەدا، بۆچونى جیاوازیان هەیە هەندێكیان دەڵێن ئێوارە قوتى داوەو كاتى خەوتنان دەرى كردۆتە دەرەوەو هەندێكیشیان بۆ ئەوە دەچن كە ماوەى سێ رۆژ ماوەتەوەو هەندێكیان بۆ حەوت رۆژ دەچن.
یونس لەسكى نەهەنگەكەدا:
كاتێك یونس لەسكى نەهەنگەكەدا هەستى بەدڵتەنگى كرد ، كەتاریكى ناوسكى نەهەنگەكەو تاریكى دەریاو تاریكى شەو دایگرت، داواى لێ خۆشبونى لەخودا كردو نزاى (لا إله الا أنت سبحانك إنى كنْتُ من الڤالمین)ى خوێندو خوداى گەورە نزاكەى لێ وەرگرت ونەهەنگەكە(یونس)ى فرێدایە دەرەوە. (فلولا إنه كان من المسبحین للبپ فی بگنهِ الى یوم یبعپون) ولەسكى نەهەنگەكە كەبەروتى وبەبێ جل وبەرگ هاتە دەرەوەو خوداى گەورە دارى كولەگەى رواندو كە دارێكە ناسراوە بەوەى گەڵاكانى پان وبەرەكەى لەدروست بونیەوە ئەخۆرێت بەكاڵى وبەكوڵاوى وئەو دارە بۆ زۆر نەخۆشى سودى هەیە بەتایبەتى بەهێزكردنى مێشك ودەروونى مرۆڤ دواى ئەوەى كە(یونس) هاتەوە خۆى گەڕایەوە بۆلاى نەتەوەكەى كەبەجێهێشتبون لەكاتى توڕەیى دا.
لەمەوە بۆمان دەردەكەوێت كەخوداى گەورە دروستكەرى هەموو شتەكانەو هەموو كارەكانى بەدەستە، وەك چۆن(یونس)ى خستە سكى نەهەنگەكەوە دواى ئەوە رزگارى كرد بۆ ئەوەى بگەڕێتەوە بۆ ناو نەتەوەكەى بۆ ئەوەى فەرمانى خوداى گەورە بەجێبهێنێت.


  گفتوگۆ

1- ئەو ماوەیە چەندبوو كەحەزرەتى یونس لەسكى نەهەنگەكە بەسەرى برد؟
2- ئایا نەهەنگەكە هەر لەو شوێنەدا فڕێ دا كەتیادا قوتى دابوو؟
3- ئایا نەتەوەكەى ناسیانەوە كاتێك گەڕایەوە بۆلایان؟



چالاكى

ئایەتەكانى (4،3،2،1) لەسورەتى (یونس) لەبەربكە.









