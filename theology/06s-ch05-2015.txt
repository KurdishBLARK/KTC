



وانەی پێنجەم 

دوركەوتنەوە لە فیز لێدان (لەخۆبایی بوون)



        دووركەوتنەوە لە لەخۆبایبوون یەكێكە لە ئاكارەكانی موسوڵمان چونكە (بە خۆ نازین‌و خۆ بە زلزانین بە سەر خەڵكانی دیكەوە‌و بە لاف رۆیشتن بەسەریان لە ئاكارى موسڵمان نییە.
خەڵكی هەموویان یەكسانن‌و هەموومان لە باوە ئادەمین‌و ئادەمیش لە خۆڵ دروستكراوە، بۆیە نابێت مرۆڤ بە فیز بێت لە گەڵ خەڵكیدا، رووی خۆی لە خەڵك وەرگێڕێت،‌و بە جۆرێك رێ بكات كەیف بە خۆ هاتنی تێدابێت، نكۆڵى لە بەخششەكانى خودای تێدا بێت، چونكە خودای گەورە ئەو كەسەی خۆشناوێت كە لە خۆی بایی بێت‌و لاف بە سەر خەڵكی لێبدات‌و خۆ لەوان بە گەورەتر بزانێت.
نابێت ژیانی دونیا پەلكێشی لە خۆباییبوونمان بكات، وەك رووەكێك كە خاوەنەكەی كاتێك باران دەبارێت‌و سەوز دەبێت پەسەندی دەكات، دواتر زەرد دەبێت‌و وشك دەبێت‌و هەڵدەوەرێت‌و لە ناو دەچێت.
بۆیە مرۆڤ دەبێت سود لەم بەڵگە‌و ئامۆژگاری‌و بەسەر هاتانە وەربگرێت.
لە خۆباییبوون وا لە مرۆڤ دەكات روو لە ژیانی ئەم دونیایە بكات‌و لە بەر رابواردنی ئەم دونیایە رۆژی دوایی لە بیر بكات، بۆیە نابێت رێ بە شەیتان بدەین لێكمان بكات‌و هیوای لێخۆشبوونمان لاى خودا بۆ نەهێڵێتەوە لە خراپەكاریش بەردەوام بین.
گفتوگۆ :
1 – بۆچی دەبێت مرۆڤ خۆی لە لەخۆ باییبوون بپارێزێت؟
2 -  بە یارمەتی مامۆستاكەت ئایەتێك لە قورئان بێنە كە باس لە ژیانی ئەم دونیایە دەكات؟ دواتر گفتوگۆی لە سەر بكەن.
3 – بە هۆی ئەم دوو ژمارەیەوە ناوی سورەتەكە بنووسە‌و ئایەتەكە تەواو بكە؟
خودای گەورە فەرمویەتی:(( وما الحیاە الدنیا الا متاع ...... )) (57/20).
4- هۆكارەكانى لەخۆبایی بوون چی یە؟ 


