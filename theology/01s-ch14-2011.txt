
   وانەى چواردەم
پاك وخاوێنى










پێغەمبەر (درودو سڵاوى خوداى لەسەر بێت) فەرمویەتى: 
(تَنَڤَّفُوا فَإِنَّ الاسْلامَ نَڤِیفٌ). 
(پاك بن چونكە ئیسلام پاكە).
تاراو عبدالسلام و سازان و دایبابیان لەسەر مێزى نان خواردن پێكەوە دانیشتبوون، تانانى نیوەڕۆ بخۆن.
دایكى تارا گوتى: پێش ئەوەى دەست بە نان خواردن بكەین دەبێت چى بكەین. رۆڵەكانم؟
خوشكى گەورە، تارا گوتى: دەبێت دەستەكانمان پاك بشۆین.
باوكى تارا، گوتى: بەڵێ ئافەرین، ئەى كچەكەم،ئینجا هەڵسان و دەستەكانیان پاك شوشت و بۆسەر مێزى نان خواردن گەڕانەوە، كاتێك نان ئامادەبوو، باوكەكە گوتى: بەناوى 

خودا، هەموو ئەوەیان گوتەوە. نانیان خوارد كاتێك لە نان خواردن بونەوە گوتیان: سوپاس بۆ خودا، ئێستاش دەست و دەممان پاك بكەینەوە و هەروەها ددانەكانمان بە فڵچە و 

هەویرى ددان بشۆین.
سازان لە (عبدالسلام)ى براى پرسى: برام بەڕێوەبەرى قوتابخانە ئەمڕۆ بەیانى لە گۆڕەپانى قوتابخانە چى گوت - چونكە نەخۆش بوو نەچوو بوو بۆ قوتابخانە – عبدالسلام 

وەڵامى دایەوە: بەڕێوەبەر ئامۆژگارى كردین پارێزگارى پاك وخاوێنى ماڵەوە و جلوبەرگ و خواردن و هەروەها قوتابخانەش بكەین، لیژنەیەكى لە قوتابیان پێكهێنا بۆ 

هۆشیاركردنەوەو رێنیشاندانى هەڤاڵانیان، داواى لە مامۆستایەكى خۆشنووس كرد بە نووسینى چەند رێنماییەك لەسەر بابەتەكەو هەڵواسینیان لەسەر دیوارەكانداو هەموومان 

دڵخۆشبووین بەڵێنمان پێ دا پەیڕەوى پاك وخاوێنى بكەین لەبەر ئەوەى پاك وخاوێنى لە باوەڕەوەیە، لە گرنگترین هۆیەكانى تەندروستى و جەستە ساغییە.

چالاكى و مەشق:
1- مامۆستا داوا لە قوتابییان دەكات كە یەكێكیان دەربارەى پاك و خاوێنى ددانەكان بدوێت و راهێنانى ئەمە لە پۆلدا بە ئامادەكردنى (فڵچە و هەویرى ددان جێبەجێ بكات).
2- باسكردنى فەرمودەیەك یان دێڕە هۆنراوەیەك دەربارەى پاك و خاوێنى، بۆ قوتابییان.
3- دانانى چەند نیشانەیەك لەسەر سینگى سێ لە خاوێنترین قوتابییان و هاندانى ئەوانى دیكە بۆ ئەو دیاردەیەو دووبارە كردنەوەى ئەو فەرمانە لەگەلأ ئەوانى دیكە 

بەبەردەوامى.


