
وانەى بیست و چوارەم:


 دووەم -لێبوردەیى:
  لێبوردەیى: واتە مامەڵە كردن بە میهرەبانى لەگەڵ بەرامبەرەكان‌و ڕێزگرتن لە ماف‌و ئازادى‌و جیاوازییەكان‌و دوور كەوتنەوە لە ڕق‌و كینەو توندوتیژى‌و ڕەتكردنەوەى بەرامبەرەكان‌و دان نەنان بە ماف‌و ئازادییەكانیاندا.
پێغەمبەرى خودا (د خ) دەفەرموێت:((بعپت بالحنیفیە السمحە)) واتە:(من بە لێبوردەییەكى پاك نێردراوم)، لەم فەرموودەیەوە بۆمان دەردەكەوێت كە ئیسلام ئاینى لێبوردەییە، لەئیسلامدا لێبوردەیى بەهایەكى گەورەى هەیە‌و هەڵقوڵاوى ماناى فراوانى سنگ فراوانى‌و كرانەوە‌و داننانە بە بوونى بەرامبەرەكاندا لە ڕووى ئازادى‌و یەكسانى‌و بڕوابوون بە چەسپاندنى مافەكانى هاووڵاتى‌و جیاوازى نەكردن لەنێوان هیچ كەسێكدا بە بیانوى ڕەگەز یان ئاین‌و نەتەوە، ئاینى پیرۆزى ئیسلام بڕواى بە هەموو ئاینەكان هەیەو خوداى گەورە دەفەرموێت:(( ێمَنَ الرَّسُولُ بِمَا أُنزِڵ إِڵیْهِ مِن رَّبِّهِ ۆالْمُۆْمِنُونَ كُلٌّ ێمَنَ بِاللّهِ ۆمَڵائِكَتِهِ ۆكُتُبِهِ ۆرُسُلِهِ ڵا نُفَرِّقُ بَیْنَ أَحَدٍ مِّن رُّسُلِهِ ۆقَالُواْ سَمِعْنَا ۆأَگَعْنَا غُفْرَانَكَ))(البقرە 285).
دیارە لێبوردەیى ماناى بێ لایەنى‌و واز هێنان نییە لە ئاین‌و بیروباوەڕى خۆت، بەڵكو دان نانە بەوانى دیكەدا، كە دەبێت هەموو مافەكانیان هەبێت‌و ئازادییان پێ بدەیت هەر وەك ئیسلامیش رێنوێنی كردوین بۆ ئەم كارە.
دیارە ئیسلام بڕواى بە پێكەوە ژیانى هەموو نەتەوەو ئاینەكان‌و ڕەگەزەكان هەیەو دان بە بوونى هەموو ئەوانى دیكەدا دەنێت، لەهەمان كاتدا مامەڵەشیان لەگەلأ دەكات‌و بڕواى بە پێكەوە ژیان‌و  ژیانێكى مرۆییانە هەیە لەگەڵیاندا، پێغەمبەرى خودا دەفەرموێت:((الدین المعاملە)) واتە: ئاین مامەڵەیە.
لەفەرموودەیەكى دیكەدا كە عوبادەى كوڕى صامت دەگێڕتەوە لەپێغەمبەرى خودایان پرسى (چ كارێك زۆر چاكە) فەرمووى: باوەڕ هێنان بەخودا‌و تێكۆشان لەپێناو خودادا. عوبادە وتى ئەى پێغەمبەرى خودا شتێكى ئاسانترم پێ بڵێ، ئەویش لەوەڵامدا فەرمووى: (لێبوردەیى‌و  سینگ فراوانى‌و ئارام گرتن).
جۆرەكانى لێبوردەیی:
لێبوردەیى چەندین  جۆرى هەیە لەوانەش:
 1 - لێبوردەیی ئاینى: واتە پێكەوە ژیانى ئاینەكان، ئەویش لە ڕێگەى ئازاد بوونى خاوەن ئاینە جیاوازەكان لەجێبەجێكردنى ڕێوڕەسمە ئاینیەكانیان‌و مامەڵەكردنیان بە چاكە‌و داد پەروەری بەو جۆرەی خودای گەورە لە قورئاندا باسی كردووە:((ڵا ێنْهَاكُمُ اللَّهُ عَنِ الَّژِینَ ڵمْ یُقَاتِلُوكُمْ فِی الدِّینِ ۆڵمْ یُخْڕجُوكُم مِّن دِێاڕكُمْ أَن تَبَرُّوهُمْ ۆتُقْسِگُوا إِڵیْهِمْ إِنَّ اللَّهَ یُحِبُّ الْمُقْسِگِینَ)) (الممتحنە 8) ، موسڵمان دەبێت باوەڕى بە هەموو ئەو كتێبانە بێت كە لەلایەن خوداوە بۆ پێغەمبەرەكان هاتوون، چونكە ئەمانە هەموویان كۆمەڵە وتەیەكى خودان لەئاسمانەوە هاتوون بۆ پێغەمبەرەكان، ئەو كتێبانەش چوار دانەن (قورئان، تەورات، زەبور، ئینجیل) جگە لەمانەش دەبێت هەموو خاوەن ئاینەكانى دیكە ماف‌و ئازادییان پارێزراو بێت.
  قورئانیش داوا لەموسڵمانان دەكات  بە جوانترین شێوە مامەڵە لەگەلأ بەرامبەرەكاندا بكەن‌و بۆ بڕوا پێ هێنانیان پشت بە گفتوگۆ ببەستن، وەك دەفەرموێت:(( ادْعُ إِلِى سَبِیلِ رَبِّكَ بِالْحِكْمَەِ ۆالْمَوْعِڤَەِ الْحَسَنَەِ ۆجَادِلْهُم بِالَّتِی هِێ أَحْسَنُ إِنَّ رَبَّكَ هُۆ أَعْڵمُ بِمَن چَلَّ عَن سَبِیلِهِ ۆهُۆ أَعْڵمُ بِالْمُهْتَدِینَ))(النحل125). واتە: بانگەواز بكەن بۆ ڕێگەى خودا بە ژیری‌و ئامۆژگارى باش‌و گفتوگۆیان لەگەلأ بكەن بە باشترین شێوە.
هەروەها ئیسلام لەرێگەى بڕوا بوون بە ئازادییەوە مامەڵە لەگەلأ بەرامبەرەكاندا دەكات‌و هەموو كەس ئازادە لەوەرگرتنى ئایندا‌و نابێت كەس زۆرى لێبكرێت، چونكە ئاین بۆ دوا رۆژەو هەر كەسێك بە ئازادى وەرى نەگرتبێت لەدوا ڕۆژدا سوودێكى لێ نابینێت، وەك خوداى گەورە دەفەرموێت:((ڵا إِكْرَاهَ فِی الدِّینِ))(البقرە256).واتە: زۆر كردن لەئایندا نییە. 
عومەرى كوڕى خەتتابیش لەكاتێكدا كە (بیت المقدس)ى ڕزگار كرد لەدەستى مەسیحیەكان تەواوى ئازادی دا بە دانیشتوانەكەی‌و بەڵێنى پاراستنی پێدان‌و بە هاوەڵەكانى وت:(كە نەچنە ماڵەكانیان‌و دەریان نەكەن‌و ماڵەكانیان نەڕوخێنن، هیچ شتێك لەمالأ‌و داراییان نەبەن، نابێت زۆریان لێبكەن كە واز لەئاینەكەیان بهێنن). 
2 - لێبوردەیى فیكرى: واتە گوێ گرتن بۆ بەرامبەرەكان‌و پشت بەستن بە پەیڤین‌و گفتوگۆ بۆ تێگەیشتن لەیەكدى‌و قبوڵ كردنى بیروراى جیاواز، مێژوو گەواهی دەدات كە ئیسلام بە بۆچونێكى مرۆییانە مامەڵەى لەگەلأ بیرە جیاوازەكاندا كردوە، ئیسلام باوەڕی بە ئیجتهاد هەیە ئەوەش ئەوە دەگەێنێت كە باوەڕی بە بۆچوونی جیاوازیش هەیە، مێژووی ئیسلام سەرهەڵدانی دەیان ئاینزا‌و ڕێچكە‌و ڕێبازی فیقهی‌و بیرمەندی‌و فەلسەفی بە خۆیەوە بینیوە، تەنانەت بێ باوەڕەكان‌و شوێنكەوتوانی ئاینەكانی دیكە، لە مزگەوتەكاندا مشت‌و مڕی فیكرییان لە گەڵ یەكتردا كردووە. 
3 - لێبوردەیى نەتەوەیى: واتە  نەتەوەكان لە نێو خۆیاندا ڕێز لە ماف‌و سەروەریى یەكتر بگرن‌و هیچ نەتەوە‌و نەتەوەخوازێك بەرامبەر نەتەوەیەكى دیكە دەمارگیر‌و ڕەگەزپەرست نەبێت‌و بەچاوى سوك‌و نزم سەیرى نەكات‌و دەستدرێژى نەكاتە سەر وڵات‌و مافەكانى وەك نەتەوەیەك.  قورئان لەم ڕووەوە دەفەرموێت:(( ێا أَیُّهَا النَّاسُ إِنَّا خَڵقْنَاكُم مِّن ژَكَرٍ ۆأُنپَى ۆجَعَلْنَاكُمْ شُعُوبًا ۆقَبَائِڵ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ إِنَّ اللَّهَ عَلِیمٌ خَبِیرٌ)) (الحجرات 13). واتە: ئەى خەڵكینە ئێمە ئێوەمان لە دایك‌و باوكێك بەدیهێناوەو كردوومانن بە كۆمەڵێك هۆزو گروپى جیاواز بۆ ئەوەى یەكدى بناسن، بەڕێزترینتان لە لاى خوداى گەورە ئەوەتانە كە زۆرترین خواپەرست‌و چاكە خوازبێت.
      لەم ئایەتەو چەندین ئایەتى دیكەدا بە ڕوونى دان بە جیاوازیى نێوان گەل‌و نەتەوەكاندا نراوە، لە هەمانكاتدا بەگوێرەى ئەم ئایەتە ئەم جیاوازییە نابێت ببێتە هۆى سەرهەڵدانى دوژمنایەتى‌و ڕق‌و كینەو ڕەگەزپەرستى لە نێوان نەتەوەكاندا، بەڵكو دەبێت هەوڵى یەكدى ناسین‌و كرانەوە بەسەریەكدا بدەن، كۆتایى ئایەتەكەش ئەوە دەخاتە ڕوو كە لاى خوداى گەورە هیچ نەتەوەیەك ڕێزى بەسەر نەتەوەیەكى دیكەدا نییە.
     پێغەمبەریش (د.خ) لە فەرموودەیەكدا دەفەرمووێت:((لا فچل لعربى على أعجمى إلا بالتقوى)).واتە:عەرەب ڕێزى بەسەر كەسی دیكەدا نییە، كەسیش ڕێزى بەسەر عەرەبدا نییە، سپى پێست ڕێزى بەسەر ڕەش پێست‌و ڕەش پێستیش ڕێزى بەسەر سپى پێستدا نییە, تەنها بە لەخودا ترسان و كارى چاكە نەبێت. 
بنەماكانى لێبوردن لەئیسلامدا:
 1 - لەئیسلامدا هەموو ئاینە ئاسمانییەكان یەك سەرچاوەیان هەیەو هەموویان لەلایەن خوداوە هاتوون، گەرچی لە ڕوانگەی قورئانەوە هەندێكیان دواتر دەستكاری كراون، لەبەر ئەوە نابێت بەناوى ئاینەوە كەس دژایەتى كەس بكات یان سوكایەتى بەرامبەر بە یەكدى بكەن.
 2 - لەئیسلامدا هەموو پێغەمبەران براى یەكدین، دەبێت موسڵمان باوەڕی بە هەموو پێغەمبەران هەبێت‌و ئەگەر وانەبێت باوەڕی نابێت.
 3 - لەئیسلامدا ئاین بە ئازادى وەردەگیرێت‌و زۆر كردن لەئایندا نییە، بیروباوەڕى ئاینى پێویستە بە خۆشەویستى‌و لەدڵەوە وەربگیریت‌و ڕێز لەشوێن كەوتوانى هەموو ئاینەكانیش دەگیرێت لە چوارچێوەی ئیسلامدا.((ڵا إِكْرَاهَ فِی الدِّینِ)) (البقرە 256).((ۆقُلِ الْحَقُّ مِن رَّبِّكُمْ فَمَن شَا‌و فَلْیُۆْمِن ۆمَن شَا‌و فَلْێكْفُرْ ...))(الكهف 29)، واتە: تۆ ئەو هەق‌و ڕاستیە بڵێ‌و ڕایبگەیێنە كە لە خوداوە بۆت ڕەوانە كراوە. ئەو كاتە كێ دەیەوێت با باوەڕ بێنێت‌و هەر كەسیش نایەوێت با بێ باوەڕبێت.
 4 - ئیسلام داوا لە موسڵمانان دەكات كە بە چاوى مرۆیى بوونەوە سەیرى بەرامبەرەكانیان بكەن‌و بە باشترین شێوە گفتوگۆیان لەگەڵیدا بكەن‌و بە ڕێزەوە بۆیان بڕوانن، ڕۆژێك تەرمێكیان بەلاى پێغەمبەردا (د.خ) هێنا لە كاتێكدا ئەو دانیشتبوو، هەر كە تەرمەكە گەیشتە لاى پێغەمبەر (د.خ) یەكسەر وەك ڕێزگرتن لێی لەبەرى هەڵسا، یەكێك پێی وت: ئەى پێغەمبەرى خودا ئەو پیاوەى مردووە جولەكەیە. پێغەمبەر (د.خ) لە وەڵامدا فەرمووى: مەگەر ئەویش مرۆڤ نییە، واتە: بەحوكمى ئەوەى مرۆڤەو خوداى گەورە بەدیهێناوە دەبێت ڕێزى لێ بگیرێت. 
 5 - لەئیسلامدا ئازادیی ئاینە جیاوازەكان ڕێزى لێگیراوەو بۆیان هەیە بە ئازادى خۆیان شوێنى پەرستشى خۆیان دروست بكەن‌و پارێزگاری لە شوناس‌و فەرهەنگی ئاینی خۆیان بكەن‌و بۆ كەس نییە ئەم مافەیان لێ زەوت بكات، لەم بارەیەوە ڕێسایەك هەیە كە دەڵێت:(لێیان گەڕێن وەك ئەوەى دەیانەوێت خواپەرستى خۆیان بكەن بە گوێرەى ئاینەكەیان ڕەفتار بكەن).
 6 - لەئیسلامدا شوێنكەوتوانی ئاینەكانی دیكە دەبێت ڕێزیان لێ بگیرێت‌و بە دادپەروەری مامامەڵەیان لەگەڵدا بكرێت‌و هەموو چاكەیەكیان لەگەڵدا بكرێت، پێغەمبەر (د.خ) لەم ڕووەوە دەفەرموێت:((‏أَڵا ‏مَنْ ڤَڵمَ ‏ ‏مُعَاهِدًا ‏أَوْ انْتَقَصَهُ أَوْ كَلَّفَهُ فَوْقَ گَاقَتِهِ أَوْ أَخَژَ مِنْهُ شَیْئًا بِغَیْڕ گِیبِ نَفْسٍ فَأَنَا ‏حَجِیجُهُ ‏‏ێوْمَ الْقِێامَەِ)).واتە:هەر كەسێك ئازارى شوێنكەوتوی ئاینەكانی دیكە بدات من لە ڕۆژى دواییدا دەبم بە داواكار لەسەرى، هەروەها دەفەرمووێت:((من ێژى ژمیاً))،واتە:هەركەسێك ئازاری شوێنكەوتوی ئاینەكانی دیكە بدات من رقە بەرى ئەوم.
 7 – لە ئیسلامدا نابێت دژایەتی لەنێوان موسڵمان‌و شوێنكەوتوی ئاینەكانی دیكە لەسەر جیاوازى ئاینى دروست بێت چونكە هەموویان لە مرۆڤایەتیدا براى یەكدین‌و دەبێت مامەڵە لەگەلأ یەكدیدا بكەن‌و ڕێزى یەكدی بگرن‌و مافەكانى  یەكدی پێشێل نەكەن خودای گەورە لەم بارەیەوە دەفەمووێت:((ڵا ێنْهَاكُمُ اللَّهُ عَنِ الَّژِینَ ڵمْ یُقَاتِلُوكُمْ فِی الدِّینِ ۆڵمْ یُخْڕجُوكُم مِّن دِێاڕكُمْ أَن تَبَرُّوهُمْ ۆتُقْسِگُوا إِڵیْهِمْ إِنَّ اللَّهَ یُحِبُّ الْمُقْسِگِینَ)) (الممتحنە 8).واتە:خودای گەورە ڕێگریتان لێ ناكات لە گەڵ ئەوانەی لە سەر ئاین شەڕیان لە گەڵ نەكردون‌و لە ماڵ‌و حاڵ‌و نیشتیمانی خۆتان وەدەریان نەناون بە چاكە‌و میهرەبانی بجوڵێنەوە‌و ڕەفتار بكەن, چونكە خودای گەورە داد پەروەرانی خۆش دەوێت.  



 گفتوگۆ: چۆن دەتوانین خۆمان لەسەر لێبوردەیى رابهێنین؟
پرس: دەمارگیرى‌و هەستى دوژمنایەتى كە پێچەوانەى لێبوردەیین زیان بە مرۆڤ‌و كۆمەڵ دەگەیەنن؟


