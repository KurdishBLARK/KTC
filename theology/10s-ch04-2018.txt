
 وانەى چوارەم: 
ڕاســتیى مـــــرۆڤ
   بەهاى هەر كەسێك پەیوەستە بە تێگەیشتنى ئەو لە حەقیقەتى بوون‌و پێگەو پلەو پایەى مرۆڤ لە بونەوەردا، پێشەوا (عەلى كوڕى ئەبو تالیب) خودا لێی ڕازى بێت لە وتەیەكى خۆیدا ئاماژە بەم مەسەلەیە دەكات‌و دەفەرمووێت:((خوداى گەورە بەزەیى خۆى بەسەر ئەو كەسەدا بڕژێنێت كە بزانێت لە كوێوە هاتووەو ئێستا لە كوێیەو بەرەو كوێ دەچێت؟)).
لێرەدا جێى خۆیەتى لە خۆت بپرسێت:
 - من كێم؟
 - شوێن‌و جێگەو پێگەم لە بونەوەردا لە كوێدایە؟
 - لە كوێوە هاتوم‌و بەرەو كوێ دەچم؟
 - لاى كێ هاتوم‌و بۆلاى كێ دەگەڕێمەوە؟ 
     وەڵامدانەوەى ئەم پرسانە بۆ مرۆڤ زۆر گرنگە، بۆ ئەوەى خۆى بناسێت‌و ڕێبازى ژیانى خۆى دیارى بكات‌و بزانێت چى دەكات‌و چى ناكات؟ ئێمە هەموومان لەلایەن خوداوە هاتووین‌و ئەو بەدیهێناوین((هُۆ الَّژِی خَڵقَكُم))(الانعام 2) واتە: ئەو خودایەى كە ئێوەى بەدیهێناوە، كە هاتووین لەم ژیانەدا لە تاقیكردنەوەداین‌و ئەركمان ئەنجامدانى كارى باشە لەم ژیانە، دواى بەسەربردنى ژیانى ئەم دونیایەش دەگەڕێینەوە بۆ لاى پەروەردگار ((ۆاتَّقُواْ ێوْمًا تُرْجَعُونَ فِیهِ إِڵى اللّهِ))(البقرە 281). 
 واتە: لە ڕۆژێك بترسن ‌و حیسابى بۆ بكەن كەتێیدا دەگەڕێینەوە بۆ لاى خوداو لەسەر ژیانى ئەم دونیایە لێتان دەپرسێتەوە.
 پلەو پایەى مرۆڤ لەلاى خوداى گەورە:
مرۆڤ پلەو پایەیەكى یەكجار گەورەى لاى پەروەردگار هەیە، پلەو پایەیەك كە فریشتەكانى خودا لە بەرامبەر ئەوەوە دەستە وستان بوون . مرۆڤ هێندە مەزنە كە خوداى گەورە بەجێنشین لەم زەوییەدا ناوى دەبات:(( ۆإِژْ قَاڵ رَبُّكَ لِلْمَڵائِكَەِ إِنِّی جَاعِلٌ فِی الأَرْچِ خَلِیفَەً قَالُواْ أَتَجْعَلُ فِیهَا مَن یُفْسِدُ فِیهَا ۆێسْفِكُ الدِّمَا‌و ۆنَحْنُ نُسَبِّحُ بِحَمْدِكَ ۆنُقَدِّسُ ڵكَ قَاڵ إِنِّی أَعْڵمُ مَا ڵا تَعْڵمُونَ))(البقرە 30).
واتە: كاتێك خوداى گەورە بە فریشتەكانى گوت جێنشینێك لەسەر زەوى دادەنێم تا ئاوەدانی بكاتەوە، فریشتەكان وەڵامیان دایەوە:  تۆ یەكێك دەكەى بە جێنشین لە زەویدا (واتە مرۆڤ) كە خراپەكارى تێدا بكات‌و خوێن بڕێژێت، لە كاتێكدا ئێمە تۆ بەپاكى‌و بێ خەوش ڕادەگرین‌و سوپاسگوزاریت دەكەین‌و بە پیرۆزت دەزانین؟ بەڵام خوداى گەورە وەڵامى دانەوە من هەندێك شت دەزانم كە ئێوە نایزانن .
    لەم ئایەتەدا ئەوەمان بۆ ڕوون دەبێتەوە كە خوداى گەورە تواناو ئامادەییەكى بێ سنورى بەدەستهێنانى زانست‌و زانیارى بە مرۆڤ بەخشیوە، بەجۆرێك كە دەتوانێت خودى خۆى‌و ڕاستییەكانى جیهانى پەیوەست بەخۆى بناسێت‌و خوداى گەورەو ناوو ئاوەڵناوەكانى بناسێت‌و بیپەرستێت ‌و خۆشى بوێت‌و پشتى پێ ببەستێت. 
خودای گەوەر دەفەرموێت:((ۆعَلَّمَ ێدَمَ الأَسْمَا‌و كُلَّهَا پُمَّ عَرَچَهُمْ عَڵى الْمَڵائِكَەِ فَقَاڵ أَنبِئُونِی بِأَسْمَا‌و هَۆُلا‌و إِن كُنتُمْ صَادِقِینَ 31قَالُواْ سُبْحَانَكَ ڵا عِلْمَ ڵنَا إِلاَّ مَا عَلَّمْتَنَا إِنَّكَ أَنتَ الْعَلِیمُ الْحَكِیمُ32 قَاڵ ێا ێدَمُ أَنبِئْهُم بِأَسْمَێئِهِمْ فَڵمَّا أَنبَأَهُمْ بِأَسْمَێئِهِمْ قَاڵ أَڵمْ أَقُل لَّكُمْ إِنِّی أَعْڵمُ غَیْبَ السَّمَاۆاتِ ۆالأَرْچِ ۆأَعْڵمُ مَا تُبْدُونَ ۆمَا كُنتُمْ تَكْتُمُونَ33))(البقرە31-33).
واتە: خوداى گەورە هەموو ناوەكانى فێرى ئادەم كرد، دواى ئەوە بۆ فریشتەكانى خستە ڕوو فەرمووى لەناوى ئەوانە ئاگادارم بكەنەوە گەر ڕاست دەكەن، فریشتەكان وتیان: خودایە تۆ لە هەموو كەم‌و كورتى‌و ناتەواویەك بەدورى‌و ئێمە زانیارییەكمان نییە جگە لەوەى خۆت فێرت كردووین‌و پێت بەخشیوین، بەڕاستى تۆ زاناو كاربەجێیت.
    فەرمووى ئەى ئادەم لەناوەكان ئاگاداریان بكەرەوە، كاتێك ناوەكانى پێ ڕاگەیاندن خوداى گەورە فەرمووى: ئایا من بە ئێوەم نەوت كە ئاگام لە پەنامەكى‌و شتە شاراوەكانى ئاسمانەكان‌و زەوییە، وە ئەوەى ئاشكراى دەكەن یاخود دەیشارنەوەو دەریناخەن دەیزانم؟
    خوداى گەورە لەم ئایەتانەدا بەشێك لە تواناو سروشتى مرۆڤمان پێدە ناسێنێت كە ئەویش تواناى فێربوون‌و ناسین‌و دۆزینەوەى ڕاستیەكان‌و دروستكردنى شارستانى‌و ئاوەدانكردنەوەى سەر زەوییە، كە ئەم شتانە بەو جۆرە لە فریشتەكاندا بوونى نییە، چونكە ئەوان بۆ ئامانجێكى دیكە بە دیهاتوون، خوداى گەورە مرۆڤى بە جۆرێك خوڵقاندووە كە تواناى جێبەجێكردنى ئەركى جێنیشینیەتى هەبێت.
     لێرەشەوە دەگەین بەو ڕاستییەى كە بەشێك لە گەورەیى مرۆڤ پەیوەندى بە ئاستى تواناو ئامادەیى ئەوەوە هەیە بۆ فێربوون‌و بەدەستهێنانى زانست‌و بەكارهێنانى خێروبێرەكانى زەوى‌و ئاسمانەكان لە بەرژەوەندى خۆى‌و گەشەپێدانی ژیانى مرۆڤایەتى.
     لە بەرامبەریشدا هەر فیكرو سیاسەت‌و بۆچوون‌و كلتورو داوایەك دژى ئەوەبێت مرۆڤ فێربێت‌و زانست وەربگرێت‌و خۆى‌و بونەوەر بناسێت‌و بە نەزانى‌و دواكەوتوویى بمێنێتەوە، ئەوا دژى ویستى خوداى گەورەو پێچەوانەى ئەو حاڵَە ڕاست‌و دروستەیە، كە خوداى گەورە بۆ مرۆڤى دەوێت، خوداى گەورە لە ئایەتێكیشدا (زانیار)ى دەكات بە پێوەرى ڕێزدانان ‌و دەفەرمووێت:(( قُلْ هَلْ ێسْتَوِی الَّژِینَ ێعْڵمُونَ ۆالَّژِینَ ڵا ێعْڵمُونَ)) (الزمر9) ئایە زاناو نەزانەكان یەكسانن و وەك یەك وان؟
      بێگومان یەكسان نین‌و ئەوانەى زانان‌و زانستەكەیان بۆ خزمەتى مرۆڤ‌و مرۆڤایەتى بەكاردەهێنن وبەشێوەیەكى ڕاست‌و دروست خودا دەناسن خاوەن پلەو پایەیەكى بەرزترن.
     پێغەمبەریش (د.خ) لە چەندین فەرموودەى خۆیدا هانى باوەڕداران دەدات بۆ فێروبوون‌و بەدەستهێنانى زانست هەر وەك دەفەرمووێت (أگلب العلم من المهد الى اللحد). 
  واتە: بەدواى زانستدا بگەڕێ‌و هەوڵى بەدەسهێنانى بدە هەر لە لانكەوە تا ناو گۆڕ، واتە سەراپاى ژیانت بكە بە زنجیرەیەكى نەپساو لە بەرزكردنەوەى ئاستى زانیارى‌و هۆشیارى خۆت، و دەفەرموێت :((گلب العلم فریچە على كل مسلم ومسلمە))  داواكردنى زانیارى و هەوڵى بەدەستهێنانى ئەركى سەرشانى هەموو ژن‌و پیاوێكى موسڵمانە، ئەم فەرمودەیەش بێبەشكردنى ئافرەتان لە خوێندن‌و فێربوون‌و خۆ پێگەیاندن‌و بەدەستهێنانى زانیارى دەكات بە تاوان‌و سەر پێچى كردن لە فەرمانى پێغەمبەرى ئیسلام . چونكە كاتێك خوداى گەورە مرۆڤى كردووە بە جێنشین ڕەگەزى مرۆڤى كردووە، نەك تەنها پیاوان، بەڵكو بە حوكمى ئەوەى ژن‌و پیاو هەردووكیان لە مرۆڤ بوون‌و لە ئینسانى بوندا یەكسانن‌و كەسیان ڕێزى بەسەر ئەوەى دیكەدا نییە، كەواتە بەسروشتى حاڵ بڕیارەكە ژن‌و پیاو وەك یەك دەگرێتەوە ئەمەش ئەوە دەگەیەنێت كە ژنانیش وەك پیاوان دەبێت خۆیان بە زانست‌و زانیارى چەكدار بكەن، بۆ ئەوەى بتوانن ئەركى جێنشینى بەجوانى بەجێ بهێنن.
     بۆیە هەر جیاوازى كردنێك لەم ڕووەوە لە نێوان ژن‌و پیاوداو ڕێگرتن لەوەى ئافرەتان پەرە بە تواناكانیان بدەن‌و خۆیان پێش بخەن، پێچەوانەى بۆچوون‌و دیدى ئیسلامە بۆ مەسەلەى جێنشینى مرۆڤ ، بەگشتى مرۆڤ كاتێك هەست بەوە دەكات خوداى گەورە كردویەتى بە جێنشین‌و ئەو ئەركە گەورەیەى خستۆتە سەرشانى، هەست بە گەورەیى‌و رۆڵ‌و پلەو پایەى خۆى لەم ژیان‌و جیهانەدا دەكات، هەوڵیش دەدات ڕێز لەو پلەو پایەیە بگرێت كە خوداى مەزن پێى بەخشێوەو، بە شێوەیەك بیر نەكاتەوەو نەژی و ڕەفتار نەكات كە لە گەڵ ئەو گەورەییەدا ناگونجێت‌و ساز نییە .

 گفتوگۆ: 
      پلەو پایەى جێنشینى مرۆڤ بۆ ئاوەدان كردنەوەی زەوی‌و بەرەوپێش بردنی ژیان چى دەگەێنێت‌و چییە؟ 
    مرۆڤ چ تایبەتمەندییەكى تێدایە شایستەى ئەو پلەو پایەیە بێت؟


