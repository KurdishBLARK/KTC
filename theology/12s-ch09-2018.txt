
هێماى ئاشتى


وانەی نۆیەم
چاكسازی
چاكسازی (اصلاح) چەمكێكى ئیسلامى ڕەسەنەو چەندەها جار لە قورئاندا ئاماژەى پێكراوە ‌وپەیوەست كراوە بە كارى پێغەمبەرانى خوداوە، هەر لەم سۆنگەشەوە چاكسازی چەمكێكى بنەڕەتى پەروەردەى كۆمەڵایەتى ئیسلامییە، باوەڕدارانیش بە حوكمى شوێنەكەو دڵنیاییان بۆ ئیسلام دەبێت چاكسازیخواز بن، واتە خێر‌و چاكەیان بۆ مرۆڤەكان‌و كۆمەڵ ‌و وڵاتەكەیان‌و تێكڕاى گەلانى موسوڵمان‌و مرۆڤایەتى بوێت‌و دژ بە خراپەو كارى دوژمنایەتی‌و داڕوخاوى بن.
چەمكی چاكسازی لە قورئاندا
چاكسازی لە فەرهەنگى نوێدا بە هەموو ئەو هێز ‌وگروپانە دەگوترێت كە بڕوایان بە گۆڕانى پلە بە پلەو ئاشتیخوازانە هەیە، لەم پێناوەدا پەنا نابەنە بەر توندو تیژى‌و سەر لەبەر واقیع ڕەتناكەنەوە.
لە قورئاندا چەمكى چاكسازی مانایەكى فراوانتر لە خۆ دەگرێت‌و ڕەهەندى كۆمەڵایەتی‌و ئەخلاقی‌و ئابورى‌و دەرونى هەیە‌و بە گشتیش ناونیشانە بۆ ئاڕاستەیەك لە ژیان‌و بیركردنەوەى  ئەرێنی كە خێر‌و خۆشی كۆمەڵەكەى‌و مرۆڤەكانى دەوێت.
ڕاغیبی ئەسفەهانى لە كتێبی (المفردات فی غریب القرێن) دا دەربارەى چەمكى چاكسازی دەڵێت: (الاصلاح چد الفساد) واتە ئیسڵاح دژى خراپەكارى و كارى گەندەڵییە.
لێرەشەوە وشەى خراپەكارو گەندەلأ (مفسد) لە بەرامبەر چاكەكارى‌و چاكسازیخوازەوە واتە (مصلح) ەوە دێت.
     باوەڕداران لە سەرانسەرى مێژوودا داوایان لێكراوە چاكەخواز بن‌و لە خراپەو خراپەكاران بە دور بن:[              ] الأعراف/ 142.
واتە : موسا (دخ) بە هاڕونى براى فەرموو لە شوێنى من بە لە ناو نەتەوەكەمدا ئیسڵاح بكە و شوێن ڕێچكەو ڕێبازى خراپەكار‌و گەندەڵەكان نەكەویت.
     دژایەتى چاكسازی سیفەتێكى بنەڕەتى كەس‌و باندە دووڕووەكانە: [                    ] البقرە /11-12.
     واتە: كاتێك پێیان بوترێت خراپەكارى لە زەویدا مەنێنەوە، وەڵام دەدەنەوەو دەڵێن: بەڕاستى ئێمە ئیسڵاحخوازین. نا بەڕاستى ئەگەر خراپەكار هەبێت ئەوانن بەڵام هەستى پێ ناكەن.
     چاكسازیخوازو خراپەكار لە تەرازوى دادى خودادا یەكسان نین: [                ] ص/28.
واتە: ئایا دەبێت باوەڕدارانى چاكەكار  وەك ئەو كەسانە لێ بكەین‌و مامەڵە بكەین كە لە زەویدا خراپە دەنێنەوە؟.
خوداى گەورە داوا دەكات لە دواى ئیسڵاح كردن لە زەوی خراپەى تێدا بڵاو نەكەنەوە:[       ] الأعراف / 56.
واتە: دواى ئیسڵاح كردن خراپە لە زەویدا مەنێنەوە .


باسی خراپە و گەندەڵى  (الفساد) لە قورئاندا

هەروەك ئاماژەمان پێ كرد چەمكی چاكسازی لە بەرامبەر  چەمكى (فساد) ەو هاتووە، بۆیە لە پێناو ناسینى زیاترى چەمكەكە‌و ئاماژەو ناوەرۆكەكەى دەبێت واتاى خراپەكارى (فساد)‌و ڕواڵەتەكانى بناسین.
چەمكى خراپەكارى (فساد) هەروەك راغیبی ئەصفەهانى دەڵێت :((بریتییە لە دەرچوونى شتێك لە دۆخى میانەڕەوى)).

پرس:
- لە قورئاندا چەمكى چاكسازی مانایەكى فراوان لە خۆ دەگرێت. چییە؟

