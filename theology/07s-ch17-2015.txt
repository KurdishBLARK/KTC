
وەرزی دووەم




وانەى حەڤدەم
پایەكانی نوێژ و سونەتەكان










نوێژ پایەیەكی هەرە گرنگی نێو پەرستشەكانە لە ئایینی ئیسلامدا، مرۆڤی موسوڵمان بەهۆی نوێژەوە لە ناموسوڵمان جیا دەكرێتەوە. لەسەر چەندین پایە دامەزراوە و كۆمەڵێك سونەتیشی هەیە. ئومێدوایە بەهۆی بەجێهێنانیەوە خودا لە خۆمان رازی بكەین. ئەو پایە وسونەتانەش:
ئـ- پایەكان:
1-	نیاز (نییەت). 
2-	گوتنی الله اكبر چوونە ناو نوێژ.
3-	بە پێوە وەستان گەر توانا هەبوو.
4-	خوێندنی سورەتی (فاتیحە).
5-	كرنوش بردن بە ئەندازەی وەستانی لەش لە جوڵە.
6-	راست بوونەوە بە هەمان شێوە.
7-	چونە سوژدە (نێو چەوان) لەسەر زەوی دانان بەهەمان شێوە.
8-	دانیشتنی نێوان هەردوو سوژدەی ركاتێك.
9-	دانیشتنی كۆتایی نوێژ بۆ خوێندنی (تەحییات – تەشەهود).
10-	سڵاودانەوە بەلای راستدا.
ب- مەرجەكانى: 
1- هاتنى كاتى نوێژ.				3- پاك و خاوێنى.
2- رووكردنە رووگە.				4- لەش داپۆشین (عەورەت).
پ‌-	سونەتەكانی:
ئـ - پێش چونە ناو نوێژ:  1- بانگدان.     2- قامەتكردن.
ب- دوای چونە ناو نوێژ: 
  1-  خوێندنی تەحییاتی یەكەم.                                                                                     2- خوێندنی نزای قونوت لە نوێژی بەیانیان و، ویترەكانی نیوەی دووەمی رەمەزان.
ت- ئادابی نوێژ: 
 1- بەرزكردنەوەی هەردوو دەست لەگەڵ وتنی (الله اكبر)ی نییەت هێنان.
 2- دانانی لەپی دەستی راست لەسەر پشتی دەستی چەپ.
3- خوێندنی نزای نوێژ دەستپێكردن. 
4- وتنی (أعوژ بالله من الشیگان الرجیم) پێش خوێندنی سورەتی فاتیحە. 
5- خوێندنی قورئان بەدەنگی بیستراو لە نوێژی بەیانی و دووڕكاتی یەكەمی شێوان و خەوتنان. (لەلایەن پێش نوێژەوە).
6- وتنی زیكری (ئامین) دوای خوێندنی سورەتی فاتیحە.
7- خوێندنی سورەتێك دوای سورەتی فاتیحە.
8- لە نێوان بە جێهێنانی هە روكنێك گوتنی (الله اكبر).
9- گوتنی (سمع الله لمن حمده، ربنا ولك الحمد) لە كاتی هەستانەوە لەكرنوش.
10- خوێندنی زكری كرنوش و سوژدە هەریەكەو لەكاتی خۆیدا.
11- دانانی هەردوو دەست لەدوای ئەژنۆكانەوە لە دانیشتنی خوێندنی تەحییاتدا، بە كردنەوەی تەواوی دەستی چەپ و كۆكردنەوەی پەنجەكانی دەستی راست جگە لە پەنجەی شایتمان.
12- نوشتانەوەی هەردوو قاچ لە دانیشتنەكانی نوێژدا بۆ دواوە و راخستنی هەردوو پێ یان پێی چەپ.
13- سڵاو دانەوە بەلای چەپدا، چونكە سڵاو بۆ لاى راست لە پایەكانی نوێژ بوو.
ج‌-	ئەو كارانەی نوێژەكە هەڵدەوەشێننەوە (بەتاڵی دەكەنەوە):
1-	قسەكردن بە ئەنقەست.
2-	جوڵەی زۆر (هەندێك زانا بە 3 جوڵە دیاریان كردووە).
3-	دەستنوێژ شكان.
4-	هاتنە دەرەوەی پیسی و پاشەرۆ لە لەشی نوێژكەرەوە.
5-	دەركەوتنی لەش بە رووتی.
6-	نیاز (نییەت) گۆرین.
7-	پشت لە روگە (قیبلە) كردن.
8-	خواردن و خواردنەوە لە نوێژدا.
9-	پێكەنین بە دەنگەوە (قاقا) لێدان.
ح - نوێژە سونەتەكانی هاوڕێی فەرزەكان:
1.	دوو ركاتی پێش نوێژی بەیانی.
2.	چوار ركاتی پێش نوێژی نیوەڕۆ و دوو ركاتی دوای نوێژ.
3.	چوار ركاتی پێش نوێژی ئێواران.
4.	دوو ركات دوای نوێژی شێوان.
5.	سێ ركاتی دوای نوێژی خەوتنان كە ركاتی سێیەم تاكە و وتری پێ دەوترێت.
خ- نەوافل كە 3 نوێژە:
1.	شەو نوێژ.
2.	چێشتەنگاو.
3.	نوێژی تەراویح.
ئەو پایەو هەیئات و سوننەتانە وەك یەكن بۆ پیاو و ژن، تەنها لە چەند بوارێكدا ژنان جیا دەبنەوە وەك لەم خشتەیەی خوارەوەدا هاتوە:
لە نوێژی پیاواندا	لە نوێژی ژناندا
1-	ئانیشكەكانی لە جەستەی دوور دەخاتەوە چ لە كرنوش یان لە سوژدە.
2-	دەست بەرزكردنەوە لە نوێژدا لەو جێیانەی باسكراون.
3-	لەكاتی هەر روداوێك  سبحان الله دەكات.
4-	روتایی پیاو نێوان ئەژنۆ بۆ ناوكە.	1-	ئانیشكەكانی بە خۆوە دەلكێنی لە هەردوو حاڵەتت.
2-	گەر كەسی بێگانە گوێی لێ بوو، دەنگ بەرز ناكات.
3-	لەكاتى هەر روداوێك چەپڵە لێدەدات.
4-	جگە لە روومەت و لەپی دەستی گشت جەستەی روتاییە.

گفتوگۆ
1-	ئەو هۆكارانە چین نوێژ هەڵدەوەشێنەوە (بەتاڵ دەكەنەوە)؟
2-	جیاوازی نێوان نوێژی ژن و پیاو لە چیدایە؟
3-	جیاوازی نێوان پایەكان و سونەتەكانی نوێژ چییە؟
4-	ژمارەی ركاتی نوێژە سونەتەكان چەندن، چۆن دابەشكراون بە سەر نوێژە فەرزەكاندا.