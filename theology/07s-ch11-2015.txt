
وانەى یانزەم 
سیماو دەرەنجامى (بەرپەرچدانەوەى خراپەكارى بە چاكە كردن)










سیماكان:
1- چاوپۆشیكردن لە هەڵەكاران.
2- سۆزو میهرەبانى نواندن بەرانبەر كەسى بەزیو و روخاو.
3- نەرمى نواندن لە بەرانبەر توند وتیژیدا.
دەرەنجامەكان:
1- پەیوەندى دوژمنكارانە دەگۆڕێت بە خۆشەویستى و ئاشتى.
2- دەبێتە هۆى گۆڕینى تاكى شەڕانگێز و دوژمن، بۆ كەسێكى گونجاو ئاشتیخواز. 
3- دواى گۆڕین و چاكخوازى لەهەستى بەرانبەردا، خۆشەویستیەكى بەهێزو گەشەدار جێیدەگرێت.
4- كۆمەڵگە بنیاتدەنێتەوەو ئاگرى دەمارگیرى و نەفامى خامۆش دەكات.
5- زارى كەسانى دەمارگیرو گاڵتەجار، دەبەستێت لە وتەى نەشیاو.
ئەو شوێنەوارو دەرەنجامانەى باسكران، دانایی وپەروەردەى نەتەوەی ئیسلام نیشاندەدات، بەرانبەر خراپە كارو و بەدكاران.سەرقاڵى مرۆڤى ئەم سەردەمەو جۆراوجۆرى ئامێرەكانى شارستانى ئەمڕۆ،بوونەتە هۆى سەرهەڵدانى گرفتى نوێ بۆ مرۆڤەكان، وەك ئامێرى (موبایل) كەدەكرێت بە خراپە بەكارهێنانى ببێتە مایەى بێزار كردن و وەرسكردنى كەسى بەرانبەر، بەڵام باشترین وەڵام ئارامگرتن و بێدەنگیە پەندێكى كۆن دەلێت: ((وەڵامى نەفام بێدەنگیە)).

چەند شێوازێك لە وەڵامى پەسەند بۆ هەڵەكاران:
1- وەڵامى دابڕاو لە خزمایەتكردن دانەوە، بە پەیوەندى توندكردنەوە لەگەڵى.
2- وەڵامى ئەو كەسەى سڵاوت لێ ناكات بە سڵاولێكردنى.
3- هەڵبژاردنى بێدەنگى و لێبوردن بەرانبەر جنێو وتەى نابەجێ.
4- لە بەرانبەر كەسى توڕەو تونددا، ئارامى و نەرمى نواندن.
5- وەڵامى كینە لە دڵ بەدڵپاكى و رێزلێنان.
6- لە ئاستى كەسى مۆندا روخۆشى و كراوەیى.
7- بەرانبەر ئیرەییبردن دیارى بەخشین.
8- وەڵامدانەوەى كەسى سەرسەخت بەرێنمایكردن و رێنیشاندان و، كەسى زۆر سەرسەخت، بە پشت هەڵكردن و بە جێهێشتنى.
9- ئەو كەسەى بەپەلەیە رێى بۆ چۆل بكە.
10- وەڵامى ئەو كەسەى دەست لەكارى كەسانیتر وەردەدات بەگوێ لێگرتن و پاشان گوێ پێنەدانى.
11- وازهێنان لە كەسى تێكچو لەبارى ئەقڵیدا لەوەى دەیكات. 
12- بەرانبەر ئەو كەسەى خۆپەسندەو خەلكى ناوێت، پرسیارى بێدەنگكەرى ئاراستەبكرێت، تا لەوخۆپەسندیەى دابەزێت و پەند وەرگرێت، یان شەرەقسەى لەگەڵ نەكرێت.
13- سەرپێچیكار لەیاسا بە شێوازى نەرم سەرزەنشت بكەو، بەوە مەشقى بدەرێ لەسەر رێك و پێكى.











راهێنانى (1)
1- ئامانج لەوەڵامدانەوەى خراپەكردن بە چاكەكارى چییە؟
2- سیماكانى وەلامى چاك بۆ خراپەكارى چییە؟
3- سێ شوێنەوارى باشى، كردەوەى چاكەكاری بەرانبەر خراپەكارى بنوسە.
4- كردەوەى چاكە كاری بەرانبەر خراپەكارى شێوازى زۆرە، تەنها سیان لەو كردارانە بنوسە.
راهێنانى (2)
وەڵامى راست لەنێوكەوانەكانى بەرانبەردا هەڵبژێرەو لەبۆشاییەكاندا بینوسە.
1- ئەگەر ویستم سەردانى دراوسێكەم بكەم بەڵام رێى پێنەدام و پۆزشى بۆ هێنامەوە، ئەوا...........(قسەى لێ دەبڕم- لە كاتێكى تردا سەردانى دەكەم گلەیى لێدەكەم كە پێشوازى لێنەكردم).
2- ئەگەر بەهەڵەى شوفێرى بەرانبەر ئوتومبێلەكانمان بەیەكدابدات، ئەوا...............(بەتوندى لێپێچینەوەى لەگەڵدەكەم- لێى خۆشنابم- ئارام دەگرم بەپَى یاساكانى هاتوچۆ رەفتارى لەگەڵ دەكەم).
راهێنانى (3)
دێرەكانى ستونى یەكەم بە دەستەواژەى گونجاو لە ستونى دووەمدا بگەیەنە.
1- كردەوەى چاكەكردن لە وەلامى خراپەكردندا	       		ئاگرى دەمارگیرى و نەفامى خامۆشدەكات
  پەیوەندى لە رەوشتێكى دوژمنكارانە دەگۆڕێت بۆ							 
2- كارى چاكەكردن بەرانبەر خراپەكارى 		    		 دۆستایەتى و رێزو دڵپاكى 
3- مرۆڤى موسوڵمان لە بەرانبەر خزمى خەم ساردو دورەپەرێز	پەیوەندى خۆشویستن وپێكەوە گونجان
4- موسوڵمان وەڵامى كینە لەدڵ دەداتەوە بە 		            پەیوەندى توندوتۆڵ دەكات 
   
راهێنانى (4)
1- بەسەر هاتێك لە ژیاننامەى پێغەمبەرمان(د.خ) بەبەڵگە بێنەوە لەسەر بەرپەرچدانەوەى خراپەكارى بە چاكەكردن.
2- بە رووداوێكى بەڵگەدار لە كۆمەڵگەی كوردەواریمان ئەوە بسەلمێنە كەسێك لە وەڵامى خراپەى یەكێكى دیكە چاكەى كردبێت.

چالاكى 
مامۆستا داوا لەخوێندكارانى دەكات، یەكێكێان ئاماژە بەوەبكات لەبەرپەرچدانەوەى خراپەى كەسێكدا، ئارامى گرتبێت و بەكارى بەد وەڵامى نەدابێتەوە.
- هەروەها داوابكات لە رێى دیالۆگەوە دوو قوتابى رووداوێك نمایش بكەن هەڵە بە هەڵە وەڵام نەدانەوەى تیدابێت.