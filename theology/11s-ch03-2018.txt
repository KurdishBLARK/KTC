

وانەی سێیەم 
باوەڕ و تێڕوانین بۆ بونەوەر و ژیان و مرۆڤ 

 ئـ - گەردوون لە دیدی باوەڕەوە:
یەكەم -
 ئیسلام خاوەنى تێڕوانینى تایبەت بە خۆیەتى بۆ بونەوەر و ژیان ‌و مرۆڤ كە لە هەندێك روەوە لە ئاین‌و بیروباوەڕەكانى دیكە جوداى دەكاتەوە،  هەركەسێك قورئان بخوێنێتەوە هەست دەكات خوداى گەورە بونەوەرى كردوە بە كتێبێكى كراوە، مرۆڤ دەتوانێت لەرێى بیركردنەوە لە دیمەن‌و بەڵگە‌و نیشانەكانى پەى بە مەزنى‌و تەواوى خوداى گەورە بەرێت، یاسا‌و راستییەكانى ئەم بونەوەرە بەڵگەن لەسەر وردەكارى‌و پتەوى‌و بەیەكەوە گونجانى بەش‌و پارچەكانى، قورئان سروشت‌و پێكهاتە وهەندێك لە تایبەتمەندییەكانى گەردونى باس كردووە، هەروەك هەندێك لە یاساكانى‌و ئامانج لە بەدیهاتنى‌و بنەڕەتى بەدیهێنانى رون كردۆتەوە:((إِنَّ رَبَّكُمُ اللّهُ الَّژِی خَڵقَ السَّمَاۆاتِ ۆالأَرْچَ فِی سِتَّەِ أَیَّامٍ پُمَّ اسْتَۆى عَڵى الْعَرْشِ یُغْشِی اللَّیْڵ النَّهَارَ ێگْلُبُهُ حَپِیپًا ۆالشَّمْسَ ۆالْقَمَرَ ۆالنُّجُومَ مُسَخَّرَاتٍ بِأَمْڕهِ أَڵا ڵهُ الْخَلْقُ ۆالأَمْرُ تَبَارَكَ اللّهُ رَبُّ الْعَاڵمِینَ)) (الاعراف54) واتە: بە راستى پەروەردگارتان كە ئاسمانەكان‌و زەوى لە شەش رۆژدا بەدیهێناوە‌و دواتر لە سەر عەرش دانیشت، شەو دێنێت بەسەر ڕۆژدا‌و هەریەكەیان دەڵێى پێشبڕكێ دەكات لەگەلأ ئەوى دیكەیاندا، هەروەها خۆرو مانگ‌و ئەستێرەكان سەرجەم ملكەچى فەرمانى ئەون، ئایا سەرچاوەى بەدیهێنان‌و فەرمانڕەوایی ئەم گەردوونە هەر ئەو نیە، پاكى بۆ ئەو خودایەى پەروەردگارى جیهانیانە. 

دووەم –
كەواتە مەبەست لە بەدیهاتنى بونەوەر بەم جۆرەى ئێستا خزمەت كردنى مرۆڤ ‌و دابین كردنى پێداویستیەكانی ژیانیەتى:((... أَنَّ اللَّهَ سَخَّرَ ڵكُم مَّا فِی السَّمَاۆاتِ ۆمَا فِی الْأَرْچِ ...))(لقمان20). لە روانگەى بیروباوەڕى ئیسلامییەوە مرۆڤ دواى خوداى گەورە سەردارى ئەم بونەوەرەیە، هەموو بەدیهێنراوەكانى دیكە تێیدا لە خزمەتى ئەمدان. بۆ ئەوەى لە ڕویەكەوە بتوانێت بە ئەركى بەندایەتى بۆ خوداى بەجێ بهێنێت، لە ڕویەكى دیكەشەوە سود لە خێرو بێرەكانى وەربگرێت بۆ ئەوەى ژیانێكى خۆش گوزەرانى لەسەر بەرێتە سەر.
     لە ڕوانگەى ئەم بۆچوونەشەوە بۆ بوونەوەر و پێگەى مرۆڤ لە ناویدا ،مرۆڤ ملكەچى هیچ شتێك لە سروشتدا نابێت‌و لە دیاردە سروشتیەكان ناترسێت و لێكدانەوەى نازانستییان بۆ ناكات.

سێیەم –
 ئیسلام بۆچونێكى ڕاست‌و دروستمان دەربارەى بوونەوەر پێ دەبەخشێت، ئەویش ئەوەیە كە ئەم بونەوەرە خودایەكى هەیەو بەدیهێناوە و بە گوێرەى كۆمەڵێك ڕێساو یاسا ڕێكخراوە‌و كاردەكات. ئەمەش ئەوە دەگەیەنێت كە بونەوەر بابەت و شوێنى بیركردنەوە و تێڕامانى زانستى‌و دۆزینەوەى نهێنیەكان و یاساكانیەتى . بۆ ئەوەى زیاتر خزمەتمان بكات. هەر لەم ڕوانگەیەشەوە لە دیدى بیروباوەڕى ئیسلامییەوە بوونەوەر دوژمنمان نییە، تاكو هەوڵدەین بە سەریدا سەركەوین و تۆڵەى خۆمانى لێ بكەینەوە ، چونكە ئەو جۆرە تێڕوانینە دەبێتە هۆى ئەوەى ژینگە وێرانبكەین و سروشت لە سەرچاوەى خێرو بەخششەوە لە هەندێك ڕوەوە بگۆڕێت بۆ سەرچاوەى هەڕەشە‌و ترس بۆ سەر ژیان و مرۆڤایەتى، هەروەك ئێستا بە هۆى زیادە ڕەوى لە پیسكردنى ژینگە بە هۆى خۆرئاواییەكان‌و هەندێك وڵاتى پیشەسازى دیكە مەترسی لەسەر چینى گازى ئۆزۆن  دروست بووە و، كارەساتە سروشتیەكان بە جۆرێكى بەرچاو زیادیان كردووە. كە ئەگەر مرۆڤایەتى سنورێ بۆ ئەو خراپە مامەڵەكردنە لەگەلأ سروشتدا دانەنێت ، ئەوا دەبێت چاوەڕێی خراپەى زیاتر بكات، سروشت و بونەوەر لە ڕوانگەى جیهانبینى یەكتاپەرستى و بیروباوەڕى ئیسلامییەوە وەك پیشانگایەكى ڕازاوەى خودایی وایە و، مرۆڤ دەبێت هەست بە نزیكى‌و خۆشەویستى بكات لێیەوە‌و لە پالأ هەوڵدان بۆ سود وەرگرتن لە خێرو بێرەكانى هەوڵبدات جوانییەكەى نەشێوێنێت.
      بۆئەوەى هەل و مەرجەكانى ژیان تێیدا بەردەوام بێت و پێشكەوتنى زانستیش لە هۆكارێكەوە بۆ خۆشتر كردنى ژیانى ئێمە ، نەگۆڕدرێت بە هۆیەك بۆ وێران كردن‌و مەترسی.

چوارەم –
 لە ڕوانگەى ئیسلامەوە بوونەوەر ئامانجدارە و بێ هودە و بێ ئامانج دروست نەكراوە: ((ۆمَا خَڵقْنَا السَّمَا‌و ۆالْأَرْچَ ۆمَا بَیْنَهُمَا بَاگِلًا ژَلِكَ ڤَنُّ الَّژِینَ كَفَرُوا فَۆیْلٌ لِّلَّژِینَ كَفَرُوا مِنَ النَّاڕ)) (ص 27).
 واتە:ئێمە ئاسمان و زەویمان بە بێ هودە و بێ ئامانج  بەدینەهێناوە.  بیركردنەوەیەكى لەو جۆرە  گومانى خوانەناسەكانە.  
    كەواتە ئەقڵى باوەڕدار لەوە تێگەیشتووە كە ئەم بوونەوەرە بێ ئامانج بەدینەهاتووە، چونكە كارى لەوجۆرە لە حیكمەت‌و زانست و دانایی بەدیهێنەرەكەى، كە خوداى گەورەیە ناوەشێتەوەو دورە لێیەوە،  لە بونەوەردا هەموو شتێك بۆ ئامانجێك بەدیهاتووە و ئەركێكى هەیە جێبەجێی دەكات.
     خوداى گەورە  ئەم مەسەلەیەمان لە قورئاندا لەسەر زمانى كۆمەڵێ باوەڕدارەوە كە لەو ڕاستیەى سەرەوە گەیشتوون لە تابلۆیەكى پڕ لە هەست و گەرم و گوڕى و جوڵەدا بۆ دەخاتە ڕوو دەفەرموێت: ((إِنَّ فِی خَلْقِ السَّمَاۆاتِ ۆالأَرْچِ ۆاخْتِڵافِ اللَّیْلِ ۆالنَّهَاڕ ڵاێاتٍ لِّأُوْلِی الألْبَابِ190)) (ێل عمران 190)         واتە: لە بەدیهاتنى ئاسمانەكان و زەوی ‌و جیاوازى شەو‌و ڕۆژدا بەڵگە گەلێكى زۆر هەن بۆ مرۆڤە خاوەن ئەقلأ و هۆشمەندەكان, ئەوانەى ئەقڵى خۆیان وەگەڕ دەخەن بۆ دۆزینەوەى ڕاستییەكان. ئەم باوەڕدارانە كە لە ئامانجداربوونى بونەوەرەوە تێگەیشتوون، مرۆڤیش بۆ ئامانجێك بەدى هێنراوە‌و دەبێت بەو گیانەشەوە بژى وە دۆزینەوە و دەرك كردنى ئەو ئامانجەش لە ڕێى گوێ گرتن لە پەیامى خودا‌و سروشییەوە دەبێت‌و دەڵێن: ئەى پەروەردگار ئێمە گوێمان لە بانگخوازێك بوو بانگەوازى دەكرد بۆ باوەڕ، داواى دەكرد كە باوەڕ بە پەروەردگارمان بێنین ئێمەش باوەڕمان هێنا، ئەى پەروەردگار، دە تۆش لە تاوان و هەڵەكانمان خۆش ببەو، چاوپۆشیمان لێ بكە و لەگەلأ چاكەكاراندا بمانمرێنە و بمانبەرەوە بۆلاى خۆت.
    ئەى پەروەردگارمان، ئەو بەڵێنانەمان بۆ ئەنجام بدە كە لەسەر زارى پێغەمبەرانتەوە بە ئێمەت داوە، و لە ڕۆژى قیامەتدا خەجاڵەت و ڕوو زەردمان مەكە، بێگومان تۆ بەڵێن شكێن نیت‌و بەڵێنى خۆت دەبەیتە سەر، خوداى گەورەش پاڕانەوەكەى لێ وەرگرتن‌و دڵنیاى كردنەوە كە من كار‌و كردەوەى هیچ باوەڕدارێك ژن بێت یاخود پیاو تیانابەم ‌و نافەوتێنم، ئێوە ژنان و پیاوانى باوەڕدار ڕێز و كەرامەتى وەك یەكتان هەیە ‌و هەندێكتان لە هەندێكى دیكەتانن. هەروەهاخوداى گەورە دەفەرموێت:(( ۆمَا خَڵقْنَا السَّمَا‌و ۆالْأَرْچَ ۆمَا بَیْنَهُمَا ڵاعِبِینَ))(الأَنبیا‌و 16). واتە: ئێًمە ئاسمان‌و زەویمان بۆ گاڵتە و بێ ئامانج  بەدینەهێناوە. كەواتە ئەگەر مرۆڤ بە گوێرەى رێبازێكى دروست‌و بە جوانى ئەقڵى بەكار هێناو بیرى لە سروشت‌و ئاسمانەكان و زەوى و بەڵگە و نیشانەكانى خوداى گەورە كردەوە، دەگاتە ئەو ڕاستیەى كە بوونەوەر ئامانج دارە و هەست بە حیكمەت‌و وردەكارى‌و دەست ڕەنگینى پەروەردگار لەم بونەوەرەدا دەكات.  













پرس :
1 -  ئایا لە بەدیهاتنى بوونەوەردا هیچ ئامانجێك هەیە ؟ ئەگەر هەیە چییە ؟
2 - كاتێك خوداى گەورە دەفەرموێت ئێمە بوونەوەرمان بێ هودە بەدینەهێناوە واتاى چى دەگەیەنێت؟
3 - پەیوەندیی نێوان ئامانجداربوونى بوونەوەر وژیانى مرۆڤ لەسەر ئەم زەوییەدا چییە ؟ 
4 - پەیوەندى نێوان مرۆڤ ‌و بوونەوەر لە ڕوانگەى ئیسلامەوە چییە ؟  

ئەرك :
     بوونەوەر چەندەها بەڵگەى تێدایە كە نیشانى دەدەن خوداى گەورە بەدیهێنەرى بوونەوەرە و بێ هودەش بەدى نەهێناوە ، چەند بەڵگەیەك لەوانە بنوسە ؟


گفتوگۆ :
     خوداى گەورە بوونەوەرى خستۆتە ژێر دەستى مرۆڤەوە‌و ملكەچى ئەوى كردووە، ئەمە چ كاریگەرییەكى  بەسەر بیركردنەوەو  ژیانى مرۆڤ و كۆمەڵەوە هەیە ؟ 


