
بەشی پێنجەم

ئاینەكان
ئاینى جولەكە (الیهودیە)

 وانەی نۆزدەیەم 
ئاینى جولەكە(الیهودیە)

ئاینى جولەكایەتى  كە لە رووى مێژوییەوە ئاینى نەوەكانى ئیسرائیل( بنی اسرائیل) بووە، یەكێكە لە سێ ئاینە گەورە ئاسمانیەكە.
نەوەكانى ئیسرائیل: نەوەكانى ئیسرائیل دەگەڕێنەوە سەر ابراهیم پێغەمبەر(دخ) كاتێك ئەو زاتە كوڕێكى بوو ناوى نا ( اسحاق) ئەویش كوڕێكى بوو ناوى نا (یعقوب) بەڵام (یعقوب) ى كوڕى  اسحاق ناوێكى تریشی هەبوو كە ئەویش ( اسرائیل) بوو، بۆیە ناوى بەنى ئیسرائیل  یاخود ئیسرائیلیەكان بەسەر كوڕەكانیدا بڕرا، هێندەى نەبرد ژمارەى بەنى ئیسرائیلیەكان زۆر بوو لە هەوڵیشیاندا بۆ دۆزینەوەى لەوەڕگا و سەرچاوەى ئاوى باشتر، ڕوویان كردە میسر‌و لەوێ نیشتەجێ بوون.

 میسریەكان ئەو كاتە بت پەرست بوون‌و خواوەندى جۆراوجۆریان دەپەرست  ترسیان لە زۆربوونى ژمارەى عیبریەكان و جیاوازى بیروباوەڕ و ئاینەكەیان لێ نیشت، فیرعەونى دەسەڵاتدارى میسر ڕۆژێك پیاوە ئاینى و زەیوانەكانى كۆ كردەوە ، بۆ  ڕووبەڕوو بونەوەى ئەو مەترسییە پیاوە ئاینییەكان پێشنیازیان بۆ فیرعەون كرد بیانكاتە كۆیلە بۆ ئەوەى وەك میسرییەكان بیر بكەنەوە و بێنە سەر ئاینەكەیان، فیرعەونیش پێشنیازەكەى پەسەند كرد . بەم جۆرە عیبرییەكان وردە وردە  لە بیروباوەڕى یەكتا پەرستى، كە لە حەزرەتى ئیبراهیمەوە  وەریان گرتبوو لایاندا و، جۆرەها ڕواڵەتى فرەخودایی‌و بتپەرستیان تێكەلأ كرد، بەڵام سەرەڕاى ئەوە  زۆر تێكەلأ میسرییەكان نەدەبوون ‌و بەردەوامیش ژمارەیان زیادى دەكرد، بۆیە فیرعەون لە سەر ڕاوێژى پیاوە ئاینیەكان بڕیارى دا هەموو منداڵێكى كوڕیان دواى لەدایك بوون لە ناو ببرێت‌و كچەكانیشیان شوو بە میسرییەكان بكەن و بەم جۆرە لە ناو میسرییەكاندا بتوێنرێنەوە.
لە دایك بوونى موسا
لەم كاتەدا موسا پێغەمبەر(دخ) لە دایك بوو، دایكى توانى سێ مانگ لە چاوى پیاوەكانى فیرعەون بیشارێتەوە دواتر لەلایەن خوداوە سروشى بۆ  كرا منداڵەكەى بخاتە سندوقێكەوە‌و بیدا بەدەم ڕوبارى نیلەوە‌و كارى بەسەریەوە نەبێت((إِژْ أَوْحَیْنَا إِڵى أُمِّكَ مَا یُوحَى38أَنِ اقْژِفِیهِ فِی التَّابُوتِ فَاقْژِفِیهِ فِی الْێمِّ فَلْیُلْقِهِ الْێمُّ بِالسَّاحِلِ... 39))(گه 38-39)، موسا پێغەمبەرى خودا ڕزگاركەرى  بەنى ئیسرائیل لە نزیك كۆشك‌و سەراى فیرعەون گیرسایەوە. هاوسەرى فیرعەون  بینى‌و چوو بە دڵیدا ‌و توانى مێردەكەى قایل بكات  نەیكوژێت، هیواشی خواست عیبرى نەبێت ‌وگەورەى بكات و ببێتە ڕوناكى چاوى، بەم جۆرە ژیانى حەزرەتى موسا(دخ) دەستى پێ كرد و لەناو كۆشكى فیرعەوندا گەورە بوو، ڕۆژێك موسا یەكێك لە‌و میسریانەى بینى, كە بۆ چاودێرى كۆیلە عیبرییەكان دانرابوو, زۆر بە دڵڕەقى لە دوو كۆیلەى عیبرى دەدا، ئەویش خۆى پێ نەگیراو لە میسرییەكەى دا‌و ئەویش لە ئەنجامدا مرد، دواتر كارەكە ئاشكرابوو حەزرەتى موسا(دخ) ئەو ناوچەیەى بەجێ هێشت بە مەبەستى دەرچوون لە میسر، گەیشتە بیابانى مەدیەن لە دەوروبەرى كەنداوى عەقەبە، لەوێ لە ماڵى ( شوعەیب) پێغەمبەر(دخ) ماوەى (8) سالأ مایەوە و یەكێك لە كچەكانى  ئەویشی كرد بە هاوسەرى خۆى، لە شەوێكى ساردى  تەڕو توشدا  موسا(دخ) لەلایەن خوداى پەروەردگارەوە  ئاگادار كرایەوە  كە ئەوى بە پێغەمبەر هەڵبژاردووە، بۆ دڵنیابوونیشى هەر ئەو شەوە چەند موعجیزەیەكى نیشاندا.
خوداى گەورە فرمانى بە موسا كرد بچێت بۆلاى فیرعەون ‌و بانگى بكات بۆ بیروباوەڕى یەكتاپەرستى، ئەویش داواى كرد ( هارون) ى براى  لە گەڵدا بێت‌و پشتى بگرێت، موسا ڕۆیشت بۆلاى فیرعەون‌و داواى ڕزگار كردنى گەلەكەى كرد لە كۆیلایەتى‌و ئازادكردنیان لە  پەرستنى ئەو خودایەى باوەڕیان پێیەتى، فیرعەون گوتى خوداكەت كێیە ؟ ((قَاڵ فَمَن رَّبُّكُمَا ێا مُوسَى ))(گه 49) ئەویش وڵامى دایەوە: (خودای جیهانیانە)(( ۆقَاڵ مُوسَى ێا فِرْعَوْنُ إِنِّی رَسُولٌ مِّن رَّبِّ الْعَاڵمِینَ ))           ( الاعراف 104)، ئەویش گوتى: من ناوى خوداوەندى  لەو جۆرەم نەبیستووە، من خوداوەندى هەموو خوداوەندەكانم  لەبەر ئەوە ڕێگە بە ڕۆیشتن‌و ئازادبوونى (بەنى ئیسرائیل) نادەم‌و دەبێت وەكو كۆیلەى من‌و گەلەكەم بمێننەوە.
حەزرەتى موسا موعجیزەكانى خۆى نیشاندا، بەڵام فیرعەون هەر باوەڕى نەهێنا، فیرعەون سزاى سەر بەنى ئیسرائیلیەكانى زیاد كرد، موسا فیرعەونى ئاگادار كردەوە لە سەرەنجامى خراپى كردەوەكانى‌و  تۆڵەى پەروەردگار، بەڵام بێ سوود بوو، بەڵام دواى چەندین موعجیزە‌و گۆڕانكارى  سەرەنجام فیرعەون ڕازى بوو ڕێگە بە بەنى ئیسرائیل بدات بچنە دەرەوە، كاتێك كۆچیان كرد  بە فیرعەون راگەیەنرا كە خشلأ‌و زێڕێكى زۆرى میسریەكانیان  لەگەلأ خۆیاندا بردووە.
فیرعەون بە خۆى‌و سوپاكەیەوە شوێنیان كەوت‌و لەبەر دەم دەریاى سور پێیان گەیشت، لەوێدا خودا بە هاناى بەنى ئیسرائیلیە  لێقەوماوەكانەوە هاتوو  دەریاكەى بۆ كردنە وشكانى‌و موسا‌و قەومەكەی پەڕینەوە فیرعەون‌و سەربازەكانیشی لە ئاوەكەدا خنكان.  لاشەى مۆمیاكراوى ئەو فیرعەونە  خنكاوەش تاوەكو ئێستا  لە مۆزەخانەدا پارێزراوە.
 

دە ئامۆژگارییەكەى حەزرەتى موسا(بە پێی تەورات)
حەزرەتى موسا(دخ) پێش ئەوەى بمرێت دە ئامۆژگارى جووەكانى كرد بۆ ئەوەى ببێتە ڕێبازى ژیانیان، كە ئەوانیش بریتى بوون لەم خاڵانەى خوارەوە:
1 - جگە لە خودا (یەهوا)  هیچ شتێكى دیكە بە خوداوەند مەزانن.
2 - هیچ بت و پەیكەرێك مەپەرستن.
3 - ناوى  (یەهوا) مەكەنە  مایەى گاڵتە و گەپ، (بەناوى یەهواى پەروەردگارتەوە بە ناشیرینى مەدوێ).
4 - رۆژى حەوتەمى هەموو هەفتەیەك پشوو بدەن و بە پیرۆزى بزانن ( كە ڕۆژى شەممە یە ڕۆژى دەستبەتاكى‌و پەرستنى خودایە).
5 - ڕێز لە دایك و باوكتان بگرن.
6 -  خەڵكى مەكوژن .
7 - لە ڕێبازى ڕاستەقینە لا مەدەن (زینا مەكەن).
8 - دزى مەكەن.
9 - سوێندى درۆ مەخۆن و گەواهى درۆ مەدەن.
10 - ئێرەیی (حەسودى) بە خەڵك مەبەن‌و خۆزگەش بۆ ئەوە مەخوازن كە هەیانە.




كتێبـى پیرۆزى جــولەكەكان
 ( تەورات) كتێبی پیرۆزى جولەكەكانە  كە بە گوێرەى باوەڕى ئێمەی موسوڵمانان لە بنەڕەتدا پەیامى خودایە‌و لە ئاسمانەوە بۆ موسا پێغەمبەرى خودا  نێردراوە .
بەڵام  پیاوانى ئاینى جولەكە كتێبە پیرۆزەكانیان بەم جۆرە  دابەش كردووە:
پەیمانى كۆن (العهد القدیم): كە لاى جولەكە‌و مەسیحیەكان پیرۆزە ‌وبریتییە لە كۆمەڵێك شیعر‌و پەخشان‌و حیكمەت‌و پەند‌و چیڕۆك‌و ئەفسانە‌و فەلسەفە‌و تەشریع‌و لاوانەوە، ئەمەش دابەش دەكرێت بە دوو بەشەوە. 

1 - تەورات: كە (5) ئەسفار لە خۆ دەگرێت: بەدیهاتن (التكوین) چوونەدەر( الخروج) ( اللاوین) هەواڵەكان (الاخبار)  ژمارە (العدد) ستایش كردن (التپنیە) كە پێیان دەوترێت ئەسفارى موسا .
بەڵام ئەوەى جێى سەرنجە  ئەو تەوراتەى بۆ موسا ڕەوانە كرابوو  لە كاتى وێرانكردنى  پەیكەرەكەدا لە سەردەمى  هێرشی پادشاى بابلى ( بەختى نەسردا) ون بوو ، و سەر لەنوێ نوسرایەوە  و بەوەش وەكو خۆى نەما و شتى دیكەى تێكەلأ بوو.

2 -  ئەسفارى پێغەمبەران، كە دوو جۆرە:
ئـ - ئەسفارى پێغەمبەرە پێشینەكان: یەشوع، یوشەعى كوڕى نون، قازیەكان، موتیلى یەكەم، سامۆئیلی  دووەم، پادشاكانى یەكەم، پادشاكانى دووەم. 
ب - ئەسفارى پێغەمبەرە پاشینەكان: ئەشقیا، إرمیا، حەزقیال، هوشەع، یوئیل، عاموس، عوبدیا، یونس، میخا، تاحوم، حەبەقەووق، سەفەنیا، حەججى، زەكەریا، مەلاخى.
هەندێك كتێبی  دیكەشیان هەیە كە بریتین لە:
1 - نوسراوە مەزنەكان:  مەزامیر ، زەبور ، پەندەكان ، پەندەكانى سلیمان ، ئەیوب .
2 - پێنج بەرگەكە:(نشید الانشاد)،راعوون، مەراسى، مەراسى ارمیا (الجامعە)، ( استیر).
3 - كتێبەكان: عەزرا، نەحەمیا، هەواڵى ڕۆژەكانى یەكەم (أخبار الأیام / الأول)، هەواڵەكانی ڕۆژگاران دووەم (أخبار  الأیام / الپانی).






هەندێك بیروباوەڕى دیكەیان
1 - پێیان وایە ئەو منداڵەى كە خودا داوای لە ئیبراهیم كرا  سەرى ببڕێت ئیسماعیل نییە بەڵكو ئیسحاقى كوڕى سارایە.
2 - شتێكى وا دەربارەی زیندووبوونەوە‌و رۆژى دوایی‌و پاداشت‌و سزاى ئەو ڕۆژە لە ئاینەكەدا نەهاتووە  تەنها ئاماژەیەكى كەم نەبێت  كە بەشێك لەوەش لە ژێر كاریگەرى ئاینى زەردەشتیدا وەریان گرتووە.
3 - پاداشت ‌و سزا دانەوە لەم دونیایەدا دەبێت ، پاداشت بریتییە لە پشتیوانى و سەركەوتن ، سزاش بریتییە لە دۆڕان و سەرشۆڕى و بە كۆیلە بوون .
4 - پێویستە هەموو جولەكەیەك لە ساڵێكدا سێ جار حەج بكات بۆ (قدس) لە جەژنەكانى (فصح) و(الأسابیع) و(المڤال) یەكێك لە سروتەكانى حەجەكانیش  بریتییە لە پێشكەش كردنى قوربانییەكى برژێنراو  بۆ پەیكەر ( الهیكل).
5 - تابوت: بریتییە لەو سندوقەى كە بەبەهاترین سەروەت‌و سامان‌و بەڵگەنامەو كتێبەكانى تێدا  دەپارێزن.
6 - كوشتارگە (المژبح): شوێنێكە تایبەت بۆ داگیرساندنى بوخور لەپێش ئەو پەردەیە دانرێت كە لە بەردەم تابوتەكەدایە.
7 - پەیكەر (الهیكل): بریتییە لەو باڵەخانەیەی (داود) فەرمانى پێ كردو حەزرەتى (سولەیمان) دروستى كرد، لە ناوەوەیدا میحرابی دروست كرد(واتە پیرۆزى پیرۆزییەكان)(قدس الأقداس) هەروەها شوێنێكى لە ناودا ساز و ئامادە كرد بۆ دانانى (تابوت)ى پەیمانى پەروەردگار.
8 - كەهانە (كهانە): تایبەتە بە كوڕەكانى لیفى (یەكێك لە كوڕەكانى یعقوب) تەنها ئەوان مافى لێكدانەوەى دەقە پیرۆزەكان‌و پێشكەش كردنى قوربانییان هەیە، لە باج بەخشراون‌و كەسێتیەكانیان ئامرازن بۆ نزیك بوونەوە لە خودا، بەم جۆرەش وایان لێ هات لە پادشاكان بەهێزتر بن.
9 - قوربانییەكان ( القرابین) : قوربانى مرۆیی لە پالأ گیانلەبەر و بەروبوم دەگرێتەوە، دواتر خوداوەند بەبەشێك لە مرۆڤ وازى هێنا ئەویش  ئەو بەشەیە كە لەكاتى خەتەنە كردندا  لە لەشی مرۆڤ دەبڕدرێت‌و   جولەكەكان تا ئەمڕۆش لە پالأ بەروبوم‌و  ئاژەلأ دەستیان پێوە گرتووە.
10 - بیرۆكەى (دوناندۆن)یش كە لە تلموددا هەیە لە هیندییەكانەوە دزەى كردۆتە ناو ئاینەكەو حاخامەكانى بابل  تێكەلأ بە بیروباوەڕەكەیان كردووە.
11 - ئاینەكەیان بەسەر خۆیاندا داخراوە و بۆ كەس نییە ببێتە جولەكە.
12 - منداڵى گەورە یەكەم كەسە میرات دەگرێت‌و بەشى دوو  لە براكانیشى هەیە، لە میراتیشدا جیاوازى  لە نێوان منداڵى شەرعى‌و نا شەرعى نییە.
13 - دواى ژن هێنان ئافرەت دەبێت بە بەشێك لە موڵك‌و ماڵى پیاو، ماڵەكەشی دەبێت بەماڵى ئەو،  بەڵام بەهۆى زۆرى كێشە و ململانێ  لەم ڕوەوە دانیان بەوەدا نا كە ژنەكە خاوەنى ماڵەكەى بێت  بەڵام سود و بەروبومەكەى بۆ پیاوەكە بێت.
14 - هەركەسێك تەمەنى بگاتە (20) سالأ و ژنى نەهێنابێت شایستەى نەفرینى خودایە، فرە ژنیش بە ڕەهایی ڕێگەى پێ دراوە، ڕەبانییەكان بە چوار ژنیان دیارى كردووە، بەڵام (القرێون) ـەكان ڕەهایان كردووە‌و سنوریان بۆ دانەناوە.


پرس :
لەوەی لەم وانەیە باسكرا، ئایا ئاینی جولەكە لە سەردەمی موسا (دخ) وەك ئاینی جولەكەیە لەم سەردەمەدا؟. 
