
وانەی هەشتەم 

كشتوكاڵكردن


 لە كاتی گەڕانەوەی لە قوتابخانە هەردی باوكی بینی لە باخچەی ماڵەكەیان نەمامەكان ئاو دەدات‌و گەڵا هەڵوەریوەكان كۆ دەكاتەوە، هەردی لە باوكی پرسی هۆی ئەم بایەخدانەى بە باخچەكە چییە، باوكی وەڵامی دایەوە‌و گوتی:
كوڕەكەم: پەیوەندی مرۆڤ بە خاكەوە لە دێر زەمانەوە رەگی داكوتاوە، كاتێك مرۆڤ بینی كە سودێكی زۆر لەم خاكە بە دەست دێنێت، ئەمەش هەموو ژیارە كۆنەكان جەختیان لە سەر كردۆتەوە، كاتێك ژیارەكانیان لە نزیك رووبارە گەورەكان بنیات نا، وەك : ژیاری (دۆڵی دوو زێ) لە نێوان رووباری (دیجلەو فورات) لە عیراق‌و ژیاری (دۆڵی نیل) لە نزیك روباری (نیل) لە میسر.
ئاینی پیرۆزی ئیسلامیش جەختی لە سەر كاری كشتوكاڵى كردووە، هەروەها پێغەمبەر(دخ)‌و هاوەڵانی لە دوای خۆی گرنگى زۆریان بە كشتوكاڵ داوە.
پێغەمبەر (دخ) لە گەڵ خەڵكی خەیبەر رێككەوت لە سەر بەشێك لە بەرو بووم.
هەردی گوتی: باوكە یا دەبێت ئێمە هەمووان كاری كشتوكاڵ بكەین ؟
باوكی وەڵامی دایەوە: كوڕی خۆم، گەر هەندێك خەڵك كاری كشتوكاڵ بكەن ئەوا پێداویستی ئەوانی دیكە دابین دەبێت. چاندنی دار‌و درەخت لە ناوەوە‌و دەرەوەی شارەكان سودی هەیە بۆ خۆشكردنی ئاو‌و هەوا، شاریش هەردەم سەوزی دەنوێنێت، ئەمەش ئەركی هەمووانە. 
گفتوگۆ : 
1 - بە یارمەتی مامۆستاكەت هەوڵ بدە ناوى هەندێك رووەك بنووسى كە لەقورئاندا ناویان هاتووە و جیاوازی نێوان (چەقاندن) ‌و (چاندن) روون بكەوە.
2 – بە فەرمودەیەكی پێغەمبەر (دخ) گرنگی كشتوكاڵ رون بكەوە.
3 – چۆن پارێزگاری لە دارى پارك‌و باخچەى قوتابخانە دەكەین ؟

چالاكی :
ئەم فەرمودە پیرۆزە لە بەربكە:
پێغەمبەر (دخ) فەرمویەتی:(( ما مِنْ مُسلِمٍ ێغڕسُ غَرساً أو ێزرَعُ زَرعاً، فَێأْكُلُ مِنْهُ گَیْرٌ أو انسانٌ أو بَهِیْمَەٌ؛ الاّ كانَ ڵهُ بِهِ صَدَقَە )).

