
وانەى پانزەم
هاوەڵان وپلەوپایە یان لاى موسڵمانان

هاوەڵان: ئەو كەسانەن كە هاورێیەتى پێغەمبەریان(د.خ) كردووە یان پێغەمبەریان(د.خ) لەژیان دا بینیوەو باوەڕیان پێ هێناوەو ئەوانیش ژمارەیان زۆرەو ژیانیان پڕە لەڕوداوى مەزن، كە مەوداى بەهێزى باوەڕیان نیشاندەدات ئەوانەى كە خزمەتیان بە ئاینى ئیسلام گەیاندووە بە زانست وبەكردەوەو بەرەوشتى بەرزیان، وهەموو شتێكى بەنرخیان بەخشیوە لەپێناو بەرز ڕاگرتنى ووشەیى(لاإله الا الله) و وێنەى برایەتى وخۆشەویستى وپێكەوە ژیانیان لەوەدا دیارە كەلە هەموو ناكۆكیەكى خۆى وكەسێتى تایبەت بەخۆیان دوور راگرتووە كەئەبێتە هۆى جیاوازى لەیەكدى دوركەوتنەوەیان. لەبەرئەوە ئەمانە بوون بەپێشەنگى موسڵمانان لەبانگەوازكردن بۆ راستى وپابەندبون بەرەوشتى بەرزو هەڵسوكەوتى دروست لەگەڵ كۆمەڵگاو بە لەخۆبوردەیى هاوەڵان كۆمەڵگاى ئیسلامى دامەزراوە، لەسەر بناغەى خۆشەویستى وهاریكارى وبەخشین. وخوداى گەورە باسى لەو بەخشندەییەى.ئەوانى كردووە وەك دەفەرموێت. [مُحَمَّدٌ رَسُولُ اللَّهِ ۆالَّژِینَ مَعَهُ أَشِدَّا‌وُ عَڵى الْكُفَّاڕ رُحَمَا‌وُ بَیْنَهُمْ...] (الفتح29).
هاوەڵان هەموویان دادوەرن ونابێت جیاوازى بكەین لە نێوانیان داو یان لەگەورەیى ئەوان كەم بكەینەوە، وهەموو موسڵمانان هاوڕان لەسەر رێگرتن لە برینداركردن وقسەكردن بەخانەوادە وهاوسەر وهاوەڵانى پێغەمبەر(د.خ).
لەهاوەڵە ناسراوەكانى پێغەمبەر(د.خ)(10 مژدە پێدراوەكەى بەهەشت) كە ئەوانەش چوار جێنشیەكەى پێغەمبەر(د.خ)(أبوبكر)(عومەرى كوڕى خەتاب)(عوسمانى كوڕى عەفان)و(على كوڕى أبى تالب)(ڕەزاى خودایان لێ بێت).
هاوەڵان (أبوعبیدە الجراح)و(تەڵحەى كوڕى عوبێولڵا)(زوبێر كوڕى عەوام)و(عەبدولڕەحمانى كوڕى عەوف)و(سەعدى كوڕى ئەبو ووقاس)و(سەعیدى كوڕى زەید)(ر.خ) و هاوەڵان تەنها لەپیاوان نەبوون بەڵكو ژنە هاوەڵانیش هەبوون وەك (ژنانى پێغەمبەر(د.خ))وكچەكانى وهەڵبژاردەى دیكە لەژنانى(قوڕەیش)و(یپرب)ئەوانەى بەشداربوون لە بانگەوازكردن وبڵاوكردنەوەى ئاینى پیرۆزى ئیسلام.
بەمانە هەموویان ووشەى(لااله الاالله)بەرز ڕاگیراو خوداى گەورە ئیسلامى بەڕێزو پیرۆزكرد. 
گفتوگۆ
1-	هاوەڵان كێن وژیانیان چۆن بووە؟
2-	ناوى هەندێك لەهاوەڵانى ژن وپیاو ئەوانەى ئەیانناسیت بنووسە؟
3-	دروست نیە برینداركردنى یان كەمكردنەوەى پیرۆزى هاوەڵان. ئەمە روون بكەرەوە؟
4-	ئەو ئایەتە بنووسە كەخوداى گەورە تیایدا باس لەبەڕێزى وپیرۆزى هاوەڵان دەكات؟
5-	گرنگترین ئەو شتانە چین كەهاوەڵان پێى ناسراون وشیاوى پێشەنگین بۆ موسڵمانان؟


