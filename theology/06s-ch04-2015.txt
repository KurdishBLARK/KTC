وانەی چوارەم
لە نەریتەكانى سەردان
روخسەت وەرگرتن‌و پێ حەسیان*


سەردان یەكێكە لە ئاكارەكانی موسڵمانان، بە مەبەستی بڵاوكردنەوەی هاوسۆزی لە نێو كۆمەڵگەدا؛ بەڵام سەردان نەریتى تایبەتی خۆی هەیە، دەبێت مەردوم پێوەیان پابەند بێت، لە بەر چەند هۆیەك، لەوانەش: هەر ماڵێك‌و دانیشتوانەكەی رێزی خۆیان هەیە، مافی خۆشیانە ئامادە بن بۆ بەخێرهێنانی ئەو كەسەی سەردانیان دەكات.
هەر ماڵێك مافی گشتی خۆی هەیە‌و بە پێی ئەو مافەش كەس بۆی نییە بچێتە ناوی‌و ببینێت چی تێدایە، بە بێ رەزامەندی، سنووری رەزامەندی وەرگرتنیش سێ جارە، گەر خاوەن ماڵیش رێگەى نەدا، یان لە ماڵەوە نەبوو، ئەوا دەبێت ئەو كەسە بگەڕێتەوە. 
بەڵام ئەگەر خاوەن ماڵەكە لەوێ بوو، ئەوەی سەردانی دەكات پێ حەسیا بۆی هەیە بچێتە ژوورەوە. بۆیە سەردان دوو مەرجی هەیە: (مۆڵەت وەرگرتن‌و پێ حەسیان).
مرۆڤ مافی چوونە ناو ئەو ماڵانەی نییە، كە كەسانێك تێدا دەژین بە بێ (مۆڵەت وەرگرتن)  بۆیە گەر كەسمان لەو ماڵە نەبینی لە پاش سێ جار داوا كردنی چوونە ژورەوە، ئەوا دەبێت بگەڕێینەوە.
تەنها لە هەندێك حاڵەتی تایبەتیدا، دەشێت بچینە هەر ماڵێك بە بێ مۆڵەت وەرگرتن، وەكو: ئاگر كەوتنەوەیەكی لە ناكاو، یان كاتێك دزێك بچێتە سەر ئەو ماڵە.
گفتوگۆ :
1 – لە گەڵ هاوپۆلەكانت‌و بە یارمەتی مامۆستا جیاوازی نێوان (مۆڵەت وەرگرتن‌و پێ حەسیان) شیبكەنەوە، بە هۆی دیمەنێكی نواندن.
2 – ئەم ئایەتە قورئانییە شی بكەوە:(( ێا أَیُّهَا الَّژِینَ ێمَنُوا ڵا تَدْخُلُوا بُیُوتًا غَیْرَ بُیُوتِكُمْ حَتَّى تَسْتَأْنِسُوا ۆتُسَلِّمُوا عَڵى أَهْلِهَا ژَلِكُمْ خَیْرٌ لَّكُمْ ڵعَلَّكُمْ تَژَكَّرُونَ)) (النور27).
3 – بە هاوكاری مامۆستا ئەم فەرموودەیەی پێغەمبەر(دخ) شیبكەوە:
((اژا استأْژَنَ أحَدُكمْ پَلاپاً، فَڵمْ یۆژَن ڵهُ فَلێرجِع)) (بوخاری‌و موسلیم‌و ئەبو داوود ریوایەتیان كردووە).
4 – ئایا بۆمان هەیە بچینە ناو ماڵێك كە شتومەكی خۆمانی تێدا بێت؟
وەڵامەكەت بە دەقێكى قورئان بسەلمێنە.


چالاكی :
ئەم ئایەتە پیرۆزانە لە بەربكە: 
(( ێا أَیُّهَا الَّژِینَ ێمَنُوا ڵا تَدْخُلُوا بُیُوتًا غَیْرَ بُیُوتِكُمْ حَتَّى تَسْتَأْنِسُوا ۆتُسَلِّمُوا عَڵى أَهْلِهَا ژَلِكُمْ خَیْرٌ لَّكُمْ ڵعَلَّكُمْ تَژَكَّرُونَ 27فَإِن لَّمْ تَجِدُوا فِیهَا أَحَدًا فَڵا تَدْخُلُوهَا حَتَّى یُۆْژَنَ ڵكُمْ ۆإِن قِیڵ ڵكُمُ ارْجِعُوا فَارْجِعُوا هُۆ أَزْكَى ڵكُمْ ۆاللَّهُ بِمَا تَعْمَلُونَ عَلِیمٌ  )) (النور27 – 28).


* پێ حەسیان: استئناس
