
وانەى چوارەم
قەزاو قەدەر

باوەڕهێنان بە قەزاو قەدەر گرنگییەكى گەورەى هەیە لەنێو بنچینەكانى باوەڕدا، ئەو كەسانەش دەركى پێ دەكەن كە شارەزایى كەمیشیان هەبێت لە ئاینى پیرۆزى ئیسلام و بنچینەكانى باوەڕدا، لەبەر ئەوەیە كە لە فەرمودەكانى پێغەمەردا(د.خ) پێویستى باوەڕ هێنان بەقەزاو قەدەر بە چاك و خراپیەوە بەدەق هاتووە. و گرنگى ئەم بنەمایە لە نێوەند  تەواوى بنەماكانى دیكە دا بۆ ئەم كاریگەریانەى خوارەوە هاتووە.
یەكەم- پەیوەستى یەكسەرى بە باوەڕەوە بەوەى كە بینایە لەسەر زانستى راست و دروست بەزاتى خوداى مەزن و ناو و سیفەتە پیرۆزەكانى و لەسیفەتەكانى خوداى گەورە راستى قەدەر هاتووە وەك سیفەتى (زانین) و (ویست) و (توانا) و (دروستكردنى بونەوەرەكان) وەئاشكرایە (قەدەر) پەیوەستە بەم سیفەتانەوە. 
دووەم-  كاتێك تەماشایى گەردوون دەكەین لە چۆنیەتى درووست بوونى و هاتنەدنیایى بوونەوەرەكان و جێگیر بوونیان لە ناوى دا. و مرۆڤ وەك یەكێك لەو بونەوەرانەیە كە قەدەر جێگرى كردوون.
سێیەم- باوەڕ هێنان بەقەدەر سەنگى مەحەكە بۆ مەوداى باوەڕهێنانى مرۆڤ بەخودا لەڕووە راستەقینەكەوە وەبەرزترین پلەى تاقیكردنەوەى مرۆڤ بۆ مەوداى باوەڕەكەى و ئەوەى دادەمەزرێ لەتوێى دڵیدا بەباوەڕى تەواو بەسیفەتەكانى خوداى گەورە.

باوەڕ بەقەدەر ئەم چوار پلەیە دەگرێتەوە: 
1-	باوەڕ بە زانیارى خوداى گەورە بەشتەكان.
2-	باوەڕ بوون بەوەى ئەو زانیاریانە بە گەورەو بچووكیانەوە لە(لوح المحفوڤ) دا تۆمار كراون.
3-	باوەڕ بە ویست و دەسەڵاتى خوداى گەورە لەبەدى هاتنى هەموو شتەكاندا.
4-	باوەڕ بوون بە درووستكردن و هێنانە دونیاى هەموو بوونەوەرەكان لەلایەن زاتى خوداوە، چونكە ئەو تەنها درووست كەر و بەدى هێنەرە و جگە لە زاتى ئەو هەموو بوونەوەرەكانى دیكە درووست كراون.

كاریگەریەكانى باوەر بە قەدەر: 
قەدەر كاریگەرى گەورەى هەیە بەسەر تاك و كۆمەڵەوە كە بەم شێوەیە كورتى دەكەینەوە: 
1-	قەدەر لەهەرە گەورەترین هۆكارە كە مرۆڤ بانگ دەكات بۆ كارى چالاك و هەوڵى زۆر بۆ ئەو شتانەى كە خوداى گەورە پێى رازییە لەژیان دا، و باوەڕ بوون بەقەدەر بەهێزترین هاندەرە بۆ بڕوادار بۆ ئەوەى كارى چاك و گەورە ئەنجام بدات بەخۆڕاگرى و دڵنیاییەوە.
2-	یەكێكى دیكە لە كاریگەریەكانى باوەڕ بە قەدەر ئەوەیە كە مرۆڤ كێشى خۆى بزانێ و خۆبەزل و گێل نەزانێت و خۆ بەگەورە پیشان نەدات. لەبەر ئەوەى ئەو نازانێت چى بۆ نووسراوە و دوا رۆژى رووداوەكان نازانێت دواى ئەوە دان بەبێ توانایى و پێویستى بەخوداى خۆى بنێ كە ئەمەش لە نهێنیەكانى شتە نووسراوەكانە.
3-	كاریگەریەكى دیكە ئەوەیە كە مرۆڤ دڵە ڕاوكێ و بێزارى لە ناخى خۆى لابدات لەكاتى روودانى كارێك یان تووش بوون  بەكارەساتێك. لەبەر ئەوە ئەو رووداوە پەیوەستە بە قەزاى خوداى گەورە  ئەو خودایەى كە ئەوەى لە زەوى و ئاسمانەكاندا هەیە موڵكى خۆیەتى و ئەبێ ئارام گربێت و چاوەڕوانى پاداشت بكات و بۆ ئەمەیە كە خوداى گەورە دەفەرموێت : ((مَا أَصَابَ مِنْ مُصِیبَەٍ فِی الْأَرْچِ ۆڵا فِی أَنْفُسِكُمْ إِلَّا فِی كِتَابٍ مِنْ قَبْلِ أَنْ نَبْرَأَهَا إِنَّ ژَلِكَ عَڵى اللَّهِ ێسِیرٌ 22 لِكَیْ ڵا تَأْسَوْا عَڵى مَا فَاتَكُمْ ۆڵا تَفْرَحُوا بِمَا ێَتَاكُمْ ۆاللَّهُ ڵا یُحِبُّ كُلَّ مُخْتَالٍ فَخُورٍ 23))(الحدید)
4-	باوەڕ بوون بەقەدەر هەموو ئەو نەخۆشییە دەروونییانە لەناو دەبات كە دەبنە هۆى چاندنى رق و كینە و دڵ رەقى لە نێو بڕواداراندا. وەك نموونەى(ئیرەیى –حسد). 
چونكە بڕوادار چاو نابڕێتە ئەو شتانەى كە خوداى گەورە بەخشیویەتى بە بەندەكانى، چونكە تەنها ئەو دابەش كەرى رۆزییە  بەسەر ئەواندا و بەڵگەشى بۆ دیاریكردوون. وئەزانێت كاتێك چاو ببڕێتە ئەوان ئەوا رێگرە بەرامبەر بەخششەكانى خودا، بەڵام باوەڕدار هەوڵى كارى چاك دەدات و خەڵكى دیكەى خۆش دەوێ و حەز دەكات ئەوەى ئەو هەیەتى برا موسڵمانەكانیش هەیانبێت، ئەگەر گەیشت بە ئاواتەكانى ستایشى خوداى گەورەى لەسەر دەكات، و ئەگەر نەگەیشت بە ئاواتەكانى ئارامگر دەبێت و هەڵناگەڕێتەوە چونكە خوداى گەورە خۆى رۆزى دەرەو دابەش كەرە.
5-	باوەڕ بوون بە قەدەر ئازایەتى لە دڵى باوەڕداراندا ئەچێنێت ، كە بتوانێت بەرەنگارى ناخۆشیەكان ببێتەوە. و هێزى خۆڕاگرى و فیداكارى بۆ درووست دەبێت لە گۆڕەپانى جەنگدا و لە مردن ناترسێت. چونكە دڵنیایە كە تەمەن بڕاوەیە و دیارى كراوە و كەس نە دەتوانێت پاش یان پێشى بخات تەنها بۆ ساتێكیش بێت. 
6-	باوەڕ بوون بە قەدەر گەورەترین هۆكارە بۆ ڕاستڕەوى موسڵمانان بە تایبەتى لە هەڵس و كەوتى لەگەڵ خەڵكانى دیكە. كاتێك یەكێك كەمتەرخەم دەبێت بەرامبەرى یان وەڵامى چاكەكانى بە خراپە دەداتەوە. یان تانەى گەورەى لێ دەدات دەبینین بڕوا دارەكە بەخشندەیە بەرامبەرى و هەر بە زویى لێى دەبوورى. چونكە ئەزانێت ئەو كارانە هەموو دیاریكراون. ئەمە ئەگەر كارەكە بەرامبەر بڕوادارەكە خۆى كرابوو. 
بەڵام ئەگەر بەرامبەر خودا كرابوو بەخشندەیى لەو كاتەدا درووست نییە نابێت هیچ بیانویەكى بۆ بهێنینەوە. 
7-	باوەڕ بوون بە قەدەر راستى دەڕوێنێت لە دڵى باوەڕداراندا و بە تایبەتى راستى باوەڕ چونكە بەردەوام پشت بەستە بە خودا و لە هەموو كارەكانیدا خوداى گەورە بە پشتگیر دەزانێت. و بەردەوام پێویستى بەخودا هەیەو داواى یارمەتى هەر لەو دەكات. و بەردەوام بەخشندەیە بەرامبەر خەڵكى و زۆر بە سۆزە بۆیان. 
8-	لەكاریگەریەكانى باوەڕ  بەقەدەر داواكار بۆ خودا پەرستى داواكەى ئاشكرا دەكات بەرامبەر نەیار و كافرەكاندا و لە خوداى گەورە نەبێت لەكەس ناترسێت و راستى باوەڕەكەى بۆ خەڵك روون دەكاتەوە. باسى داواكاریەكانى خوداى گەورە دەكات بۆیان و باسى راستى خوداپەرستى و شەریك بۆ خودا پەیداكردن چۆنە. و باسى پوچەڵى و خراپى كافران دەكات و ئاگاداریان دەكاتەوە لە ئەنجامەكانى. 

باوەڕدار و قەدەر: 
باوەڕدارى راستگۆ مل كەچ ناكات تەنها بۆ خودا نەبێت، و سەرى هەر بۆ ئەو نەوى دەكات و لەو دەترسێت. وكاتێك وا دەكات رێگاى راست دەگرێت و جێگیر دەبێت لەسەرى و داواى بەئەنجامدانى دەكات و ئارامگرە بەرامبەر ئەو ناخۆشى و نەهامەتیانەى لەو رێگەدا یەخەى دەگرێت، لە شەڕى كافران و غەدرى زاڵمان فێڵى فێڵبازان هیچ شتێك ناتوانێت بەربەست بێت بۆى، وئەگەر كار وابێت چۆن زەڕەیەك لە ترس لە دڵى بڕوادار دا دەمێنێت كە ئەو باوەڕى وایە ئەوەى هەیەو ئەوەى دێت و ئەوەى دەكرێت و ئەوەى هێشتا نەكراوە هەموو لەژێر فرمان و دەسەڵاتى خوداى گەورە دایە . 

گفتوگۆ: 
1-	كاریگەریەكانى باوەڕ بەقەدەر لەسەر مرۆڤى موسڵمان و كۆمەڵگاكەى چییە؟ 
2-	ئایا باوەڕ هێنان بە قەدەر كاریگەرى لەسەر بڵاوبوونەوەى برایەتى و پێكەوە ژیانەوە هەیە لە كۆمەڵگاكانى مرۆیى دا؟ 


چالاكى : 
ئەم ئایەتە لەبەر بكە: 
((مَا أَصَابَ مِنْ مُصِیبَەٍ فِی الْأَرْچِ ۆڵا فِی أَنْفُسِكُمْ إِلَّا فِی كِتَابٍ مِنْ قَبْلِ أَنْ نَبْرَأَهَا إِنَّ ژَلِكَ عَڵى اللَّهِ ێسِیرٌ (22) لِكَیْ ڵا تَأْسَوْا عَڵى مَا فَاتَكُمْ ۆڵا تَفْرَحُوا بِمَا ێَتَاكُمْ ۆاللَّهُ ڵا یُحِبُّ كُلَّ مُخْتَالٍ فَخُورٍ (23)))(الحدید)















