
وانەی شازدەم
خۆنەویستى پیاوێك لە پشتیوانان



لە شیو خواردنێكدا , خێزانەكەى بەختیار كۆبووەوە , پاش نانخواردن وسوپاسكردنى خوا  لەسەر بەخششەكانى , بەختیارى باوك گوتى : ئەگەر ئێستا كەسێكى برسى بە گوزەرەكەماندا تێپەرى هەڵوێستمان دەبێ چۆن بێ ؟ پاشان چیڕۆكى پیاوێكى لە پشتیوانان بۆ گێڕانەوە بەم شێوەیە :
پیاوێك هاتە لاى پێغەمبەر (د.خ) و پێى گوت : ئەى نێردراوى خوا , زۆرم برسییە و ماندوم. دەستبەجێ سەروەر ناردى بۆ لاى خێزانەكانى ئەگەر خۆراكیان لایە ؟ هەموو وەڵامیان دەناردەوە كە , سوێند بەخوا , جگە لە ئاو هیچ لە ماڵماندا نییە . پاشان پێغەمبەر (د.خ) روویكردە چەند هاوەڵێك و فەرموى كامتان دەتوانێت ئەمشەو میواندارى لەم رێبوارە بكات و تێرى بكات ؟ یەكێك لە پشتیوانان (واتە خەڵكى شارى مەدینە ) هەستا  , گوتى : من ئامادەم , دەیبەمەوە ماڵى خۆم . كە گەیشتنە ماڵەوە , هاوەڵەكە لە هاوسەرەكەى پرسى , چیمان هەیە بۆ ئەم میوانە بیخوات؟ ژنەكەى گوتى : تەنها ئەوەندە هەیە كەمێك برسیێتى منداڵەكان بشكێنێ . ئەویش گوتى : منداڵەكان بە شتێكەوە سەرقاڵ بكە , ئەگەر داواى خواردنیان كرد هەوڵبدە بیانخەوێنى , كە میوانەكەش هاتە ژورێ چرایەكە بكوژێنەوە تا وا هەست بكات من لەگەڵى دەخۆم , بەم نەخشەیە میوانەكەیان تێركرد بێ ئەوەى هەست بەهیچ بكات.كە بەیانى پێغەمبەرمان  (د.خ) بینى , پێى فەرمو : خواى گەورە زۆرى پێ خۆشبوو ئەو كارەتان نواندبوو لەگەڵ میوانەكەتان لەو كاتەدا ئەم ئایەتە هاتە خوارەوە : (( ۆیُۆْپِرُونَ عَڵى أَنفُسِهِمْ ۆڵوْ كَانَ بِهِمْ خَصَاصَەٌ ۆمَن یُوقَ شُحَّ نَفْسِهِ فَأُوْڵئِكَ هُمُ الْمُفْلِحُونَ )) (الحشر9). 
واتە : ئەوانە , خەڵك پێش خۆیان دەخەن , هەر چەندە خۆشیان ئاتاجن. بۆیە كورە گەورەكەى بەختیار , گوتى : بەراستى ئەو هاوەڵە نموونەى بەخشندەیى بەزەیى و میواندارى بوو , پلانێكى جوان و شایستەى بەكارهێنا تا میوانەكە هەست بە راستى رووداوەكە نەكات و , ئەوى پێش خۆیان خست لە تێركردندا.
باوكیان گوتى : كۆمەڵگەى مرۆیى نموونەى لەم شێوەیەى زۆر تێدایە لە مرۆڤى بە بەزەیى و خوا ناس كە وەك مۆم دەتوێتەوە بۆ بەرژەوەندى كەسانى دیكە . شێرزاد كە كوڕە هەرە بچوكەكەیان بوو , گوتى : من ئامادەم هەر كاتێك هەژارێكم بینى بەشە خۆراكى بدەمێ . باوكیان زۆر شادمان بوو بە هەڵوێستى منداڵەكانى و گوتى : خوا بە سۆز و میهرى خۆى چاودێریتان بكات , بە راستى زۆر بە بەزەیى و دڵنەرمن.



پرسیار دەربارەى دەقەكە
1-
ئـ- خێزانى بەختیار لە دەورى چى كۆ ببوونەوە؟
ب- بەختیار چى بە مێشكدا هات , دواى لێبونەوەیان لە خواردنى شێو؟
پ- بەختیار چى بە منداڵەكانى گوت؟
ت- هاوەڵە یاریدەدەرەكە چۆن شەویان رۆژكردەوە لەگەڵ هاوسەرەكەى؟
ج- هاوەڵەكە چ كارێكى كرد تا میوانەكە وا هەست بكات خۆشى نانى لەگەل َدەخوا.
2- وەڵامى راست لە نێو كەوانەكاندا بۆ ئەم رستانەى خوارەوە هەڵبژێرە:
ئـ- خێزانەكەى پێغەمبەر  (د.خ) وتى : سوێند بەخوا (خۆراكێكى خۆشمان هەیە , هیچمان نییە جگە لە ئاو).
ب- پێغەمبەرى خوا (د.خ) وەك (دەوڵەمەندێكى بێ باك , هەژارێكى بە قەناعەت) دەژیا.
پ- هاوەڵە یاریدەدەرەكە بە هاوسەرەكەى گوت : چیمان هەیە ؟ گوتى هیچمان نییە جگە لە (كەمێك خۆراك بۆ منداڵەكان , خۆراك بۆ براكانم).

راهێنان
ئـ- دواى خوێندنەوەى دەقەكە بۆم دەركەوت كە گیانى بەخشین لە زۆر كەسدا هەیە با هەژاریش بن.
ب- پێم خۆشە شوێن پێى  پشتیوانەكە هەڵگرم لە بەخشین و پێش خستنى خەڵك.
پ- لەخۆم رادەبینم هاوكارى نەبوو بكەم و كەمتەرخەم نەبم لە بەدەمەوە چوونیان.
4- لەم وشانەى خوارەوە رستەكە رێكخەوە:
 میوانەكەمان , ئەگەر , چراكە , هاتە ژوورەوە , بكوژێنەوە .

چالاكى:
ئەم ئایەتە لەبەر بكە
((ۆیُۆْپِرُونَ عَڵى أَنفُسِهِمْ ۆڵوْ كَانَ بِهِمْ خَصَاصَەٌ ۆمَن یُوقَ شُحَّ نَفْسِهِ فَأُوْڵئِكَ هُمُ الْمُفْلِحُونَ)) (الحشر9).

