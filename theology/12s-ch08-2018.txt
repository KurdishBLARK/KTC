

وانەی هەشتەم
ئاشــــتى 
ئاشتى بەهایەكى گەورەى ئیسلامییە ‌و باوەڕدارانیش بە حوكمى شوێنكەوتنیان بۆ ئەم ئاینە خوداییە، دەبێت لەسەرى گۆشبكرێن‌و ببێت بە بەشێك لە بیركردنەوەو ڕەفتاریان.
بایەخى ئاشتى لە ئیسلامدا:
ئیسلام بایەخى گەورە بە ئاشتى لەسەر ئاستە جۆراوجۆرەكانى دەدات‌و بە توندى بەستویەتیەوە بە باوەڕی مرۆڤى موسوڵمانەوە، خودى ناوى ئیسلامیش لە ڕویەكەوە ئاماژەى ئاشتیخوازى تێدایە، ئاشتى (سلام) دروشمى موسوڵمانانە، ئیسلام داوا دەكات لەگەلأ دەرونى خۆمان‌و خێزان‌و دەوروبەر‌و بونەوەر‌و گەل‌و نەتەوە‌و ئاینە جۆراوجۆرەكاندا لە ئاشتیدا بژین، لە ڕوانگەى ئیسلامەوە جەنگ‌و ململانێ حاڵەتێكى نا ئاسایی‌و ناچارى‌و كاتییە ‌و بنەڕەت‌و دۆخى ئاسایی ئاشتییە، جەنگیش كە تاكو ئێستا بەشێكە لە واقیعى ژیانى مرۆڤایەتى‌و كۆمەڵەكانی دەبێت دوژمنكارانە نەبێت‌و بۆ بەرگرى لەخۆ كردن‌و گێڕانەوەى ئاشتی‌و دادپەروەرییەكى لەدەست چوو بێت. خوداى گەورە داوامان لێدەكات هەموومان باوەش بە ئاشتیدا بكەین‌و دەفەرموێت:[                 ]البقرە/208.واتە: ئەى ئەوانەى باوەڕتان هێناوە هەمووتان خۆتان بخەنە ژێر سایەى ئاشتی‌و ئاسودەییەوە‌و (شەڕخواز مەبن)و شوێن هەنگاوەكانى شەیتان مەكەون،  چونكە ئەو بە ڕاستى دوژمنى ئاشكرایە(هەمیشە دەیەوێت شەڕو جەنگ لە نێوان خەڵكیدا بەرپا بكات) لەم ئایەتەدا ئەم شتانەى خوارەوە تێدەگەین:
1- بانگەوازى خودا بۆ سەرجەم باوەڕداران كە ڕیزێكى ئاشتیخواز پێك بهێنن‌و خۆیان لە شەڕخوازان جیا بكەنەوە.
2- شەڕخوازى‌و خراپەكارى سەرچاوەكەى شەیتان‌و ئەویش دوژمنى باوەڕدارانەو نابێت گوێی لێ بگیرێت‌و شوێن هەنگاوەكانى بكەوین.
3- شەیتان وەك دوژمنێكى هەمیشەیی بۆ باوەڕداران تەرح دەكات‌و بە دوژمنێكى ئاشكراو ڕاستەقینەو بێ پەردەى دادەنێت، كە شایستەى ئەوەیە دوژمنایەتى بكرێت‌و هەستە ئەرێنیەكانى خۆمانی ئاڕاستە بكەین.پێغەمبەر (دخ) دەفەرموێت:((لن تدخلوا الجنە حتى تۆمنوا، ولن تۆمنوا حتى تحابوا، أوڵا أدلكم على شی‌و إژا فعلتموه تحاببتم ؟ أفشوا السلام بینكم)) رواه مسلم. واتە: ناچنە بەهەشتەوە تا باوەڕ نەهێنن، بە باوەڕداریش داناندرێن تا یەكدیتان خۆش نەوێت، ئایە شتێكتان نیشان بدەم، ئەگەر بیكەن یەكدیتان خۆش بوێت، سڵاو‌و ئاشتى لە نێو خەڵكیدا بڵاو بكەنەوە.هەروەها لە فەرمودەیەكى دیكەدا دەفەرموێت:(( المسلم من سلم المسلمون من لسانه ویده))رواه البخاری.واتە: موسوڵمان كەسێكە كە خەڵكى لە دەم و دەستى پارێزراو بن.

سەرچاوەكانى ئاشتیخوازى لە ئیسلامدا 
ئاشتیخوازى و ڕەتكردنەوەى شەڕخوازى  ‌و شەڕەنگێزى لە ئیسلامدا لە چەندین سەرچاوە و بنەماى ئەم ئاینەوە  سەرچاوە دەگرێت ‌و ڕەگى داكوتاوە  لەوانەش : 
1- بەزەیی بوونى ئیسلام‌و پێغەمبەرەكەى:[    ] الأنبیا‌و/107. واتە: ئێمە تۆمان ناردووە بەبەزەیی بۆ هەموو جیهانیان، پێغەمبەریش(دخ)هەر لەم ڕوەوە دەفەرموێت:(( إنی لم أبعپ لعانا، وإنما بعپت رحمە))رواه مسلم.
     واتە: خوداى گەورە منى ڕەوانە نەكردووە، بۆ نەفرەت كردن, بەڵكو بۆ بەزەیی هاتنەوە.
     ئاشتیش پرشنگێكى ئەم سۆزە بەزەیی‌و میهرەبانییە كە باوەڕ لە دلأ‌و دەرونى باوەڕداردا دەخوڵقێنێت.
2- برایەتى باوەڕداران : لە ڕوانگەى ئیسلامەوە باوەڕداران براى یەكدین‌و دەبێت بەو گیانەشەوە مامەڵە لەگەلأ یەكدیدا بكەن، هەروەك خوداى گەورە دەفەرموێت:[    ] الحجرات/10. واتە:بەراستى باوەڕداران براى یەكدین، براش لەگەلأ برادا دەبێت بە ئاشتی‌و میهرەبانى بژین.
3- ئاشنا كردنى گەل و نەتەوەكان لەنێوان یەكتردا: لە ئیسلامدا سەرجەم مرۆڤایەتى یەك سەرچاوەى هەیە، لە یەك بنەڕەتەوە خوڵقاون‌و جیاوازى گەل‌و نەتەوە‌و فەرهەنگەكانیش بۆ ئەوەیە یەكدی بناسن‌و بەسەر یەكدا بكرێنەوە‌و ڕێز لە تایبەتمەندى‌و مافى یەكدی بگرن، هەروەك خوداى گەورە دەفەرموێت:[     ]الأعراف/189. واتە:خوداى گەورە ئەو خودایەیە كە ئێوەى لە یەك بنەڕەت (نفس)ەوە بەدیهێناوە، هەروەها دەفەرموێت:[ ••           •      •    ] الحجرات/13.
     واتە: ئەى خەڵكینە ئێمە ئێوەمان لە نێرو مێیەك دروست بەدیهێناوە‌و گێڕاومانن بە گەل‌و هۆزى جۆراجۆر،  بۆ ئەوەى یەكدی بناسن‌و بە گیانێكى برایانە مامەڵە لەگەلأ یەكدیدا بكەن.
4- خوداى گەورە فەرمان بە باوەڕداران دەدات لەو شتانەى خێرو چاكەى تێدایە هاوكارى یەكدی بكەن، بەڵام لە هەموو ئەو شتانەى تاوان‌و دەست درێژى پێوە دیارە هاوكارى یەكدی نەكەن، هەروەك خوداى گەورە دەفەرموێت:[            ] المائدە/2.
5- خوداى گەورە فەرمانمان پێ دەكات بەچاكەو دادپەروەرى لەگەلأ شوێنكەوتەى ئاینەكانى تر بجوڵێینەوە.
     ڕەچاوكردنى سەرەتاى دادپەروەریش مەزنترین‌و بنەڕەتترین دەستەبەرى )چمان(ى بەرقەرار بوونى ئاشتی‌و ئارامییە.
6-	ئیسلام هەموو جۆرە توندو تیژى‌و زەبر‌و زەنگێك لە گەیاندنى ئیسلام‌و بانگەواز كردن بۆى قەدەغە كردووە، ئەركی پێغەمبەر(دخ)و زاناو بانگخوازانى دواى ئەویش تەنهاو تەنها ڕونكردنەوەى ڕاستیەكانى پەیامەكەیەو گەیاندنیەتى بە زمانى سەردەم‌و بە جوانى و ڕوونى،  هەروەك خوداى گەورە دەفەرموێت:[        ]  العنكبوت/18.  واتە: تەنها شتێك لەسەر شانى پێغەمبەرە، گەیاندنى ڕون‌و ئاشكرایە.


پرس:
1 - لە بەر چی خودا داوامان لێ دەكات شەیتان بە دوژمنی خۆمان بزانین؟
2 - بۆچی پێغەمبەر(دخ) داوا لە موسڵمانان دەكات سڵاو‌و ئاشتی بڵاو بكەنەوە؟




