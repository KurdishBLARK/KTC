
وانەی بیست و دووەم
نوێژی سەفەر

خودای میهرەبان مۆڵەتی داوە نوێژكردن لە سەفەردا كورت و كۆبكرێتەوە، بە مەبەستی ئاسانكاری و پاساو نەهێنانەوە بۆ نوێژ نەكردن. بەم شێوەیەی خودارەوە:
1- كورتكردنەوە: بریتییە لە كورتكردنەوەی نوێژە چوار ركاتیەكان بۆ دوو ركات بەڵام نوێژی بەیانی و شێوان ناگرێتەوە. بە پێی ئەم ئایەتە پیرۆزە: ((وإژا چَرْبتُّم فی الأرچ فلیسَ علیكم جُناحُ أنْ تقصروا من الصلاە)) (النسا‌و 101). هەروەها فەرمودەی پێغەمبەر (د.خ) ((صدقە تصدَّق اللهُ بها علیكم فاقبلوا صَدَقته)) كۆ دەنگی لەسەرە.
حوكمی كورتكردنەوە: 
سونەتێكی گرنگە و مۆڵەت و خەڵاتی خودایە بۆ بەندەكانی.
ئەندازەی ماوەی كورتكردنەوەی نوێژی سەفەر: زانایان فەرمویانە ئەندازەكەی 84 كیلۆمەتر و سەروترە، ئەو ئەندازەیە بە هەر هۆكارێكی رێگابڕین و (سواری) بێت جیاوازی نییە.
تێبینی: ئەو رێبوارەی لە پشت پێشنوێژێكی نیشتە جێوە نوێژبكات نابێت نوێژ كورتبكاتەوە بەڵكو لەگەڵیان تەواوی دەكات.
2- كۆكردنەوەی دوونوێژ: بەم شێوەیە دەبێت
ئـ - نوێژی نیوەڕۆ + نوێژی ئێوارە، كۆدەكرێتەوە، یان لەگەڵ نیوەرۆ، یاخود بە كۆكردنەوەی دوا خراو واتە نیوڕۆ بردنە لای نوێژی ئێوارە.
ب - نوێژی شێوان + نوێژی خەوتنان، یان بە پێشخستنی خەوتنان لەگەڵ شێواندا یان بە پێچەوانەوە، بە كام شێوە ئاسان بوو بۆ رێبوار ئاساییە.
پـ- نوێژی بەیانی، لەگەڵ هیچ كام لە نوێژەكانی دیكەدا كۆناكرێتەوە.

چۆنیەتی كۆكردنەوە و كورتكردنەوەی نوێژەكان:
1-	نوێژی نیوەڕۆ بە دوو (2) ركات و سڵاودانەوە.
2-	نوێژی ئێوارە بە دوو (2) ركات و سڵاو دانەوە.
3-	لە نێوانیاندا نوێژی سونەت و قسەكردن و شتی دیكە ناكرێت.



گفتوگۆ و چالاكی
1-	دانایی و پەند لە بڕیاردان لەسەر نوێژی سەفەر چییە؟
2-	كورتكردنەوەی نوێژ چۆنە؟
3-	مەبەست لە كۆكردنەوەی نوێژ لە سەفەردا چییە؟
4-	چۆنیەتی (كورت و كۆ) كردنەوەی نوێژی ئێوارە لە پێشخستندا باس بكە؟
5-	نوێژی سەفەر بۆ رێبوار........ گرنگە و هەردوو نوێژى .......و ........ كورت ناكرێنەوە، زانایان ئەندەزای ماوەی نوێژی رێبوارانیان بە ........ كیلۆمەتر داناوە و نوێژی شێوان لەگەڵ ......... كۆدەكرێتەوە.
6-	شیكاری ئەم رستانە بكە:
1-	رێبوار نوێژەكەی بە تەواوی دەكات، گەر لە پشت پێشنوێژی نیشتەجێوە نوێژی كرد.
2-	نوێژی بەیانی لەگەڵ هیچ نوێژیكی دیكە كۆناكرێتەوە.











