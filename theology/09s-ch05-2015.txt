
وانەى پێنجەم 
چاكەى خودا بەسەر باوەڕدارانەوە
چاكە: واتە چاكەى بەرامبەر خەڵكانى دیكە، ئەویش لە رەحمەتى خوداى گەورەیە بۆ بەندەكانى لە كاروبارى ئاینەكەیانداو لە دونیا دا. چونكە پێدەرى چاكە خوداى گەورەیە و مرۆڤ وەرگرى ئەو چاكەیەیە. 
چاكەى خوداى گەورە باوەڕدار و بێ باوەڕیش هاوبەشن تیایدا و وەك چاكەى لەش ساغى و خۆراك و سوارى و نیشتەجێبوون. و هەموو ئەو بەخششانە پێویستى ستایشن بۆ خوداى گەورە. 
1- چاكەكان هەمە جۆرن هەندێ جار بۆ سەرجەم باوەڕ داران و هەندێ جار تایبەت بە هەندێكیان وەك روونى دەكەینەوە: 
ئـ- چاكەى خوداى گەورە بەسەر موسڵمانان بەگرتنى رێگەى راستى ئیسلام: 
كاتێك خوداى گەورە رێى راستى نیشانى موسڵمانان داوە بە بوونە موسڵمانیان چاكەیەكى گەورەى بەرامبەر كردوون چونكە جیاوازى زۆر لەنێوان مرۆڤى باوەڕ دار و مرۆڤى بێ باوەڕ دا هەیە، خوداى گەورە دەفەرموێت [...قُلْ ڵا تَمُنُّوا عَڵیَّ إِسْڵامَكُمْ بَلِ اللَّهُ ێمُنُّ عَڵیْكُمْ أَنْ هَدَاكُمْ لِلْإِیمَانِ إِنْ كُنْتُمْ صَادِقِینَ] (الحجرات17).
ب- چاكەى خوداى گەورە بەرامبەر بە باوەڕ داران  بە خۆشویستنیان لەلایەن خوداى گەورەوە: 
باوەڕ داران مژدە پێدراون بە خۆشەویستى خوداى گەورە، باوەڕ هێنان و كردەوە چاكەكانیان پێویستى ئاوڕدانەوەیەكى جوان هەیە لەلایەن خوداى گەورە و بەخۆشەویستى بۆیان. خوداى گەورە دەفەرموێت: [إِنَّ الَّژِینَ ێمَنُوا ۆعَمِلُوا الصَّالِحَاتِ سَێجْعَلُ ڵهُمُ الرَّحْمَنُ وُدًّا] (مریم 96).
بەم خۆشەویستییە خوداى گەورە چاكە بەخشە بەسەر باوەڕداران دا. كە ئەمە وایان لێ دەكات نزیك بن لە پەروەردگاروە.
پ- چاكەى خوداى گەورە بە دڵ ئارامبوونى بڕواداران: 
باوەڕدار هەست بە دڵنیایى و ئارامى دەكات لە كاتى رووداو و كارەسات دا. و زۆر جار ئەبینین یان ئەبیستین كە باوەڕداران بە ئارامن لەكاتى مردنى خۆشەویستانیان یان هەر زیانێكى مادیان لێ بكەوێت. 
خوداى گەورە دەفەرموێت: [...أَڵا بِژِكْڕ اللَّهِ تَگْمَئِنُّ الْقُلُوبُ] (الرعد28).
بەم دڵنیا بوونە باوەڕ دار خاوەن چاكەیە، وئەم چاكەیە واى لێ دەكات بە ئارام بێت و جێگیر بێت بەرامبەر  بە ناخۆشیەكان.
ت- چاكەى خودا بەسەر بڕوادارانەوە بە پاكژى دڵەكانیان: 
باوەڕدار دوورە لە ئیرەیى (الحسد) ناوەڕۆكى پاكە سۆزدارە بۆ ئەو هەموو نیعمەت و بەخششانەى كە خودا بەخشیویەتى بە خەڵكى دوعا و نزاى زیادبوونیان بۆ دەكات لە بەرامبەریان دەڵێت(ماشاالله) دواى ئەوەى دوعاى خێر بۆ خاوەنەكانیان دەكات. 
ج - چاكەى خوداى گەورە لە بڵاوكردنەوەى خۆشەویستى و خزمایەتى لە نێوان خەڵكدا : 
خەڵك پێش هاتنى ئاینى پیرۆزى ئیسلام لە بارودۆخى ناهەموار و شەڕەنگێزى دەژیان، كە ئیسلام هات و باوەڕیان پێى هێنا. بارودۆخى ژیانیان گۆڕاو بوون بە برا دواى دوژمنایەتى زۆر. خوداى گەورە فەرمویەتى: [...ۆاژْكُرُوا نِعْمَتَ اللَّهِ عَڵیْكُمْ إِژْ كُنْتُمْ أَعْدَا‌وً فَأَلَّفَ بَیْنَ قُلُوبِكُمْ فَأَصْبَحْتُمْ بِنِعْمَتِهِ إِخْۆانًا...] (ێل عمران103). 
كە ئەم خۆشەویستییە ئەبێتە هۆى برایەتى و یەك ریزى لەنێوان بڕواداران دا. 
ح- چاكەى خوداى گەورە بە پاداشتى دە هێندە یان زیاتر لە بڕى یەك چاكە: 
تەنها ئەو كردەوە چاكەى مرۆڤ دەیكات خوداى گەورە بە دەهێندە و زیاتریش پاداشتى دەداتەوە. بەبەڵگەى فەرموودەكەى پێغەمبەر(د.خ) كە دەفەرموێت: (من جا‌و بالحسنە فله عشرە أمپالها أو أزید). ئەم فەرمودەیە باس لە دەهێندە زیاتر دەكات و ئەمەش لە قورئانى پیرۆز دا باس كراوە، خوداى گەورە دەفەرموێت: [مَپَلُ الَّژِینَ یُنْفِقُونَ أَمْۆاڵهُمْ فِی سَبِیلِ اللَّهِ كَمَپَلِ حَبَّەٍ أَنْبَتَتْ سَبْعَ سَنَابِڵ فِی كُلِّ سُنْبُڵەٍ مِائَەُ حَبَّەٍ ۆاللَّهُ یُچَاعِفُ لِمَنْ ێشَا‌وُ ۆاللَّهُ ۆاسِعٌ عَلِیمٌ] (البقرە 261).
ئەم چاكەیە واى لە بڕواداران كردووە كە كردەوە چاكەكانیان لە زیادبوندا بێت و ببنە براوەى یەكەم.
خ- چاكەى خوداى گەورە بە وەرگرتنى نزاى باوەڕداران: 
باوەڕدار مرۆڤە و تووشى گوناه و هۆكارى ناڕەوا دەبێت بەهۆكارى كارى لەبیرچونەوە یان گاڵتە كردن، بەڵام دەرگاى پەشیمان بونەوە كراوەیە و خودا بەبەزەییە بەرامبەر بەندەكانى و لەبەرامبەر پەشیمان بوونەوەى لەگەڵیدا دڵخۆشە بەرامبەر ئەو بەندانەى داواى لێبوردن و پەشیمان بوونەوە دەكەن كاتێك كارێكى خراپ ئەنجام دەدەن. 
خوداى گەورە دەفەرموێت: [ۆإِنِّی ڵغَفَّارٌ لِمَنْ تَابَ ۆێمَنَ ۆعَمِڵ صَالِحًا پُمَّ اهْتَدَى] (گه82).
ئەم كردنەوەى دەرگاى لێخۆشبونە واى كردووە رێگاى گەڕانەوە بۆلاى خوداى گەورە ئاسان بێت.
ك- چاكەى خوداى گەورە بە ئاسانكارى لە كاروبارى ئاینیدا: 
خوداى گەورە رێگەى دواخستنى رۆژ و لە مانگى رەمەزاندا و كورت كردنەوەى نوێژەكان لە كاتى نەخۆشى و سەفەر چونكە جێبەجێكردنى ئەم كارانە كاتى دیاریكراوى هەیە لە كاتى سەفەر یان نەخۆشى دا كارێكى گرانە. وەك خوداى گەورە دەفەرموێت: 
[...ۆمَنْ كَانَ مَڕیچًا أَوْ عَڵى سَفَرٍ فَعِدَّەٌ مِنْ أَیَّامٍ أُخَرَ...] (البقرە 185).
باوەڕدار بەم شێوە چاكەیە ئاسانكارى بۆ دەكرێت بۆ ئەوەى فەرمانەكانى جێبەجێ بكات. 
گـ- چاكەى خوداى گەورە بەسەرخستنى باوەڕداران بەسەر دوژمندا: 
مێژوو گەواهیدەرى گەورەیە لەسەر ئەم پشتگیریەى خوداى گەورە بۆ باوەڕداران. و تەنها نموونەیەك وەردەگرین لە شەڕى(بەدر) ى گەورە پێغەمبەر(د.خ) فەرمووى (مژدەبێ ئەبووبەكر سەركەوتن نزیكە ئەمە جبریلە كە رەشمەى(جڵەو)ى ئەسپەكەى گرتووە بەشدارە) و ئەوەى ئەم پشتگیریە دوپات دەكاتەوە، خوداى گەورەیە كەدەفەرموێت: [...ۆمَا رَمَیْتَ إِژْ رَمَیْتَ ۆڵكِنَّ اللَّهَ رَمَى...] (الانفال17).
ز- چاكەى خوداى گەورە بەسەر ژنانى موسڵمان: 
ژنان لەپێش هاتنى ئاینى پیرۆزى ئیسلام چەوسانەوەى كۆمەڵگا و توندوتیژى یەخەى گرتبون، هەر بە منداڵى زیندە بەچاڵ دەكران،بۆ رزگار بوون لەو سەرشۆڕیەى كە پیاو ئەیخستە باڵ خۆى بەهۆى كچەوە. بەڵام ئاینى پیرۆزى ئیسلام ئەم بۆچوونەى راست كردەوە و واى لە پیاوان كرد كە بەچاوى رێزەوە تەماشاى ژنان بكەن، چونكە ژن خێزان و هاوڕێى تا كۆتایى ژیان و دایكى هەموان و بەهەشت خراوەتە ژێر پێى دایكان وەك رێز لێ گرتن بۆیان. واى لێ هات باوەڕدار بۆچونەكەى راست بووە و دەربارەى ئافرەتان  و واى لێ كرد كە بەدادەوە تەماشاى ژن بكرێ.



2- چاكەى خوداى گەورە تایبەت بە هەندێك لە باوەڕداران:
جار هەبووە خوداى گەورە ویستویەتى هەندێك لە باوەڕداران تایبەت بكات بە چاكەیەكەوە وەك:
أ- چاكەى خوداى گەورە بەسەر پێغەمبەران بە پێغەمبەرایەتى: 
كاتێك خوداى گەورە مرۆڤێك دەست نیشان دەكات بۆئەوەى ببێتە پێغەمبەر بەم هەڵبژاردنەى ئەم مرۆڤەى پاكڤ كردوەو پلە و پایەى پێغەمبەرى پێ بەخشیوە. و ئەم پلەیە چاكەكەى زۆر گەورەیە بۆ ئەم نێردراوە بە تایبەتى، وەك ئەم چاكەیەى كەبەسەر پێغەمبەرى ئیسلام محمد(د.خ) بەم ئایەتە: [...ۆأَنْزَڵ اللَّهُ عَڵیْكَ الْكِتَابَ ۆالْحِكْمَەَ ۆعَلَّمَكَ مَا ڵمْ تَكُنْ تَعْڵمُ ۆكَانَ فَچْلُ اللَّهِ عَڵیْكَ عَڤِیمًا] (النسا‌و113).
هەروەها خوداى گەورە بۆ هەر پێغەمبەرێك موعجزەیەكى پێ بەخشیوە وەك(قورئان) خەڵات و موعجیزەى ئیسلام، وەك زیندو كردنەوەى مردوو لەسەر دەستى پێغەمبەر عیسا (ر.خ).
ب- بە زانست و زانیارى وەك (خچرى) پیاو چاك(ر.خ) وەك خوداى گەورە دەفەرموێت: [...ۆعَلَّمْنَاهُ مِنْ ڵدُنَّا عِلْمًا] (الكهف65).
ج- چاكەى خوداى گەورە بە بەخشینى زانیارى پێش وەخت:
كاتێك خوداى گەورە كەسێكى خۆش بوێت لە كەسێتى زیاد دەكات كارى پێش وەختى پێ دەڵێت. وەك لەگەڵ جێنشین عومەرى كوڕى خەتاب(ر.خ) كاتێك لەگەڵ (ساریە) قسەى دەكرد كە لە (نەهاوەند) بوو كە زۆر لێى دوور بوو كاتێك پێى گوت (ساریە) (الجبل – الجبل). 










گفتوگۆ: 
1- 
ئـ- یەك ئایەت باس بكە بەڵگە بێت لەسەر چاكەى ئیسلام بەسەر بڕواداران.
ب- بەڵگەیەك بڵێ لەسەر خۆشەویستى خودا بۆ بەندەكانى. 
پ- بەڵگە بە ئایەتێك بهێنەوە دەربارەى ئاسوودە بوونى دڵى موسڵمانان. 

2- 
ئـ- مەبەست لە چاكەى خوداى گەورە بەسەر باوەڕداران روون بكەوە: 
ب- خوداى گەورە لە چیڕۆكى حەزرەتى ئەیوب دا(ر.خ) دەفەرموێت: [ۆأَیُّوبَ إِژْ نَادَى رَبَّهُ أَنِّی مَسَّنِێ الچُّرُّ ۆأَنْتَ أَرْحَمُ الرَّاحِمِینَ 83 فَاسْتَجَبْنَا ڵهُ فَكَشَفْنَا مَا بِهِ مِنْ چُرٍّ... 84] (الانبیا‌و).
لەم ئایەتە تێدەگەین كە خوداى گەورە چاكەى بەسەر حەزرەتى (ئەیوب) وە هەیە و ئەو چاكەیە چییە؟
3- خوداى گەورە دەفەرموێت: [...ۆمَنْ یُۆْتَ الْحِكْمَەَ فَقَدْ أُوتِێ خَیْرًا كَپِیرًا...] (البقرە 269).
ئەم چاكەیە چییە كە لەم ئایەتە تێى دەگەیت بینووسە؟
4- ئەم بۆشاییانە پڕ بكەوە بە وشەى گونجاو: 
1- ................. موعجیزەیەكە كە خوداى گەورە موحەمەدى(د.خ)پێ تایبەتمەند كردوە؟
2- ..................... موعجیزەیەكە كە خوداى گەورە تایبەتى كردووە بە پێغەمبەر عیسا(ر.خ)
3- ..................... (زانینى پێش وەخت) كە خوداى گەورە (عومەر كوڕى خەتابى) پێ تایبەتمەند كردووە؟
5-  یەكێك لە موعجیزەكان بڵێ كە خوداى گەورە تایبەتى كردووە بە پێغەمبەرێك جگە لەوەى لە بابەتى كتێبەكەتدا هەیە. 
