
بەشی یەكەم 
باوە ڕناسی


قال تعالى :

((انّا نحن نزَّلنا الژّكر وانّا ڵهُ ڵحافِڤون))
(الحجر9)


وانەی یەكەم 
باوە ڕ و واتا بەخشین بە ژیان 

یەكێك لە ئەركە هەرە بنەڕەتیەكانى باوەڕ و بە گشتى ئاین‌و بە تایبەتیش ئاینى ئیسلام وەك دوا پەیامى خودا بۆ مرۆڤ بریتییە لە واتا بەخشین بە ژیان‌و ڕزگار كردنى مرۆڤ لە هەست كردن بە بێ هودەیی‌و بێ ئامانجى لە ژیاندا، ئەم ڕۆڵەى باوەڕ‌و ئاین لە سەردەمى ئێستاو لە ناو دونیاى جەنجاڵى زانستى و پیشەسازى نوێدا زۆر تر بووە . چونكە مرۆڤ لە جاران زیاتر پێویستى بەوەیە هەست كردن بە مانادارى ژیانى خۆى لە دەست نەدا و بە دەربڕینى قورئان خۆى لە بیر نەچێتەوە. ئێمەش هەوڵدەدەین ئەم ڕۆڵەى باوەڕ ‌و ئیسلام بخەینە ڕوو :
  پێویستى یەكەمى مرۆڤ بە ئاین لەم ڕوەوە  لە كەم‌و كورتى سروشتى مرۆڤەوە  هەڵدەقوڵێت، هەموومان ئەوە دەزانین كە كەم‌و كورتى بەشێكى جیانەكراوەى سروشتى مرۆڤە ، تێڕامانى زۆرمان ناوێت تاكو ئەوەمان بۆ دەر بكەوێت كە ئێمە تواناى دابینكردنى  هەندێ بار‌و دۆخ‌و حاڵمان نییە، كە دوچارى كێشە‌و ناڕەحەتى زۆرمان دەكەن، هەندێك جاریش هەستى نەرێنیمان لا دروست دەكەن‌و توشی خەمۆكى‌و ترس‌و هەست بە تەنیایی‌و نائارامى دەرونیمان دەكەن. 
هەروەها هەندێك ڕوداوى لە وێنەى جەنگ‌و شكست‌و هەژارى ‌ونەخۆشی هەن، كە بەردەوام بیرى لاوازى‌و زیان‌و ڕوداوە لە ناكاوەكان دێنێتەوە، كە ئارامى و دڵنیایی دەرونى‌و گیانیمان لا هەڵدەگرن.
     زۆر كەسی دیكە لە ڕەفتارە نەرێنیەكان خۆیان‌و بێتواناییان لە گۆڕینى  هەڵویستى كەسانى دیكە‌و بەردەوام بوونى ستەم‌و نادادوەری لە ژیاندا دوچارى دڵەڕاوكێ  دەبن‌و ئازاریان دەدات. 
     هەموو ئەمەش دەبێتە سەرچاوەى شڵەژان‌و نائارامى دەرونى، سەرەتا هەست كردنى مرۆڤ بەم كەلێن‌و كۆت‌و كەم‌و كورتیانە سەرەتاى گەڕانەوەیەتى بۆ ئاین.
     بەم جۆرەش یەكێك لە سوودەكانى باوەڕ‌و ئاین دەبێتە یارمەتیدانى مرۆڤ بۆ سەركەوتن بەسەر كەم‌و كورتى و ناتەواوییەكانى.
لە ڕێی پشت بەستن بە ئەو‌و داواى یارمەتى لێكردنى هەست بە پشت‌و پەنا‌و گەورەیی‌و توانایی دەكات‌و لەبەردەم كەم‌و كورتى‌و ناتەواویەكانى وەك مرۆڤێك چۆك دانادات.  
مرۆڤ هەست بە تەبایی‌و ترس لە مردن‌و بەدى نەهاتنى ئاواتەكان‌و لەدەست دانى ئازیزان‌و دووچاربوون بە نەخۆشی‌و جۆرەها ئازارى دیكە دوچارى نائارامى و سەرسام بوونى دەكەن، بۆ ئەوەى مرۆڤیش بەرگەى ئەم ئازار‌و ناڕەحەتیانە بگرێت‌و لەبەر دەمیاندا هەرەس نەهێنێ ، دەبێت مانایان پێ بدرێت ‌و لێكبدرێنەوە ، مانادان بە ئازارەكانمان لە دۆخێكى نەرێنییەوە دەمانگوێزێتەوە بۆ دۆخێكى ئەرێنی، ئەم ئەركەش ئەركى باوەڕ‌و ئاینە بە گشتى. 
     باوەڕ‌و ئیسلام وەك ئاین ئەوەمان فێردەكەن كە بەڵاو ناڕەحەتییەكان دەكرێت بكرێنە دەرفەتی قاڵبون و زیاتر تێگەیشتن لە ژیان‌و پاڵفتەكردنى دلأ‌و دەرون‌و بەرەو تەواوى چوون‌و لە خودا نزیك بوونەوە و دەستكەوتنى پاداشتى زۆر، باوەڕدار دەزانێ نەخۆشی هەمووى شەڕ نییە، و خودایەك هەیە دەتوانێت شیفاى بدات:[   ] الشعرا‌و/80. 
واتە:ئەو خودایەیە كاتێك نەخۆش دەكەوم شیفام بۆ دەنێرێت. 


پرس:
1 - سوودەكانی باوەڕ بۆ دڵئارامی‌و ئاسوودەیی مرۆڤ چین؟
2 – جیاوازی مرۆڤی باوەڕدار لە گەڵ مرۆڤی بێ باوەڕ چییە لە مامەڵەكردن لە گەڵ نەهامەتی‌و لێقەومان؟
 
