
وانەی حەوتەم
پێغەمبەر (دخ) سەرمەشقى مەزنى 
ڕەوشـــتى بەرز و چــــاكـــەخــوازى 

پێغەمبەر (دخ) مەزنترین سەرمەشقى ڕەوشتی باوەڕداران‌و بەڵكو سەرجەم ڕەوشت دۆستانە. قورئان دەربارەى پێغەمبەر (دخ) دەفەرموێت:(( ڵقَدْ كَانَ ڵكُمْ فِی رَسُولِ اللَّهِ أُسْۆەٌ حَسَنَەٌ لِّمَن كَانَ ێرْجُو اللَّهَ ۆالْێوْمَ الْێخِرَ ۆژَكَرَ اللَّهَ كَپِیرًا))(الاحزاب21). واتە: ئێوە لەپێغەمبەر دا (دخ) سەرمەشقێكى باش‌و پێشەنگتان هەیە  چاكەخوازە  بۆ هەموو ئەوانەى ئومێدیان بە خودا و ڕۆژى دوایی بەستووە و یادى خودا زۆر دەكەن.
كەواتە بە گوێرەى دەقى قورئان و جێكەوتی ژیاننامەى پێغەمبەر(دخ) خۆشى (..پێغەمبەرى مەزن سەرمەشقێكى ڕەوشتی مەزنى باوەڕداران و بەڵكو تەواوى مرۆڤایەتییە).
ژیانى ڕۆژانەى پێغەمبەر(دخ) و مامەڵە و هەڵس و كەوتى لە ناو خێزان و كۆمەڵ‌و لەگەلأ هاوەلأ‌و دوژمنەكانیدا بە گشتى، ئەوەمان بۆ دەردەخەن كە لە هەموو كاتێكدا بە گوێرەى بنەماكانى ڕەوشتە بەرزەكان جوڵاوەتەوەو مامەڵەى كردووە، بە كردەوە ناوەرۆكى ئیسلامی لە ڕێى ژیانى خۆیەوە بەرجەستە كردووە و نیشانداوە، بە جۆرێك كە دەتوانین بڵێین وەكو قورئانێكى زیندو وابووە لە ناو خەڵكیدا.
 هەر بۆیەشە كاتێك دەربارەى ڕەوشتی پێغەمبەر (دخ) لە خاتوو عائیشەى هاوسەریان پرسی، لە وەڵامدا وتى:(( كان خلقه القرێن)) واتە: ڕەوشتى ئەو قورئان بوو، واتە بەرجەستە كردنى ناوەرۆكى قورئان بوو . ڕەوشتى بەرزى پێغەمبەر (د.خ) بەڵگەیەكى بەهێزى ڕاستى پێغەمبەرایەتى ئەوە، خوداى گەورەش لە قورئاندا شایەتى ئەم ڕەوشتە مەزنەى بۆ دەدات‌و سەبارەت بەو دەفەرموێت:((ۆإِنَّكَ ڵعَلى خُلُقٍ عَڤِیمٍ))(القلم4). واتە: ئەى (محمد) بە راستى تۆ لەسەر ڕەوشتێكى یەكجار مەزنى.
 لەم ئایەتەو هەندێك لە ئایەتەكانى دواى ئەمیشدا بە جوانى تێدەگەین كە ململانێى پێغەمبەر(دخ) لەگەلأ نەیارە هاوبەشى پەیداكەر ‌و بێ باوەڕەكانى سەردەمى خۆیدا ململانێ بووە لە نێوان دووجۆر لە ڕەوشت، ڕەوشتى باوەڕو پێغەمبەرایەتى، لەگەلأ ڕەوشتی بێ باوەڕى و هاوبەشى پەیداكردن و نەفامى دا. هەروەها ڕون دەبێتەوە كە جەنگى پێغەمبەر (دخ) لە ڕوبەرێكى گەورەیدا جەنگ و جیهادێكى ئەخلاقى بووە. 
لەم سۆنگەشەوە پێغەمبەر (دخ)  پەیام و ئەركى پێغەمبەرایەتى خۆى بەوە پێناسە دەكردو لێكدایەوە كە هاتووە ڕەوشتە بەرزەكان بەرەو تەواوى بەرێت:((إنما بعپت لأتمم مكارم الأخلاق)) لێرەشدا جێی خۆیەتى ئاماژە بەوە بكەین كە (مكارم الأخلاق) تەنها باسی هەندى ڕەوشتى كۆمەڵایەتى ئاسایی ناكات  بەڵكو لە ناوەرۆكدا ئاماژەیە بە هەموو ئەو بەهاو بنەمایانەى كە كەرامەتى مرۆڤ دەپارێزن.
هەر لەبەر ئەوەش خوداى مەزن خۆى پێغەمبەرى پێگەیاندبوو لە ژێر چاودێرى خۆیدا  بووبووە نمونەى كەسێتیەكى مەزن‌و سەرمەشقێكى گەورە بۆ هەموو مرۆڤایەتى بە گشتى و بە تایبەتیش بۆ شوێنكەوتووان و خۆشەویستانى.
هەر لە چوار چێوەى ڕێنوێنیەكانى خوداى گەورە بۆ ئامادەكردنى پێغەمبەر (دخ) بۆ ئەو ئەرك‌و سەرمەشقییە، لە قورئاندا ڕوبەڕووى دەفەرموێت:(( خُژِ الْعَفْۆ ۆأْمُرْ بِالْعُرْفِ ۆأَعْڕچْ عَنِ الْجَاهِلِینَ)) (الاعراف199) واتە: چاو لە هەڵە و كەم و كوڕییەكانى خەڵكى بپۆشە(بۆ نمونە سەر لەو خزم‌و دۆستانە بدە كە سەردانت ناكەن، لەوانە ببورە ستەمت لێ دەكەن، دیارە لە مەسەلە كەسایەتێكاندا‌و لە شوێنێكدا تۆ دەتوانیت لێیان خۆش نەبیت‌و دەستەڵاتى ئەوەت هەیە مافى خۆتیان لێ بسەنیتەوە). فەرمان بە چاكە بكە و ڕوو لە كەسانى نەفام وەربگێڕە و بایەخیان پێ مەدە، بێنە و بەرەیان لەگەلأ مەكە و مەچۆرە ئاستى ئەوانەوە، یەكێك لە ڕەوشتە هەرە بەرزەكانى پێغەمبەریش(دخ)  لێبووردەیی بووە، كە یەكێكە لە مەزنترین فەزیلەتە ڕەوشتییەكان.
 بەم جۆرە ئێمە لە بوارە جۆراوجۆرەكانى ژیانماندا دەتوانین بە شوێنكەوتنى ئەم سەرمەشق‌و ڕابەرە ڕەوشتییە گەورەی خۆمان بە چاكەخوازى بڕازێنینەوە و ژیانێكى ئارام و بەختەوەر بەسەر بەرین، لێرەشەوە خوێندنەوەى ژیاننامەى پێغەمبەر (د.خ)  و ناسینى كەسایەتى ئەو بە درێژایی تەمەنى‌و بە تایبەتیش سەردەمى پێغەمبەرایەتییەكەى دەبێتە، ئەركى سەرشانى هەموو باوەڕدار‌و شوێنكەوتوویەكى، چونكە ئێمە تا باشتر و قوڵتر لە ژیاننامەكەى شارەزا بین‌و ڕەفتار و ئاكارى بەرزى بناسین، كاریگەرى بۆ سەرمان زۆرتر دەبێت و دەتوانین باشتر سود لە سەرمەشقى‌و نمونەیی ئەو وەربگرین‌و لە ڕووى ڕەوشتییەوە بەرەو بەرزى‌و پێگەیشتوویی زیاتر بچین، ئەویش تەنها رەنگدانەوەیەكى ئەم ئایەتە قورئانیەیە كە لە وەسفى پێغەمبەردا (دخ) دەفەرموێت:((ۆمَا أَرْسَلْنَاكَ إِلَّا رَحْمَەً لِّلْعَاڵمِینَ))(الانبیا‌و 107)، واتە: ئێمە تۆمان بۆ ئەوە ڕەوانە كردووە ببیتە سەرچاوەى سۆزو بەزەیی بۆ جیهانیان.
 ئەو تەنها لەگەلأ شوێنكەوتووانى خۆیدا سینە فراوان‌و لێبوردە نەبووە، بەڵكو لەگەلأ شوێنكەوتەى ئاینەكانى دیكە‌و بە گشتى هەموو مرۆڤەكاندا بە هەمان ڕۆحەوە مامەڵەى كردووە، هەر لەم پێناوەشدا جەختى لەسەر  ڕەوشتى یەكسانى دەكردەوە زۆر هەوڵى دەدا مرۆڤەكان لەوە تێبگەیەنێت كە هەموویان نەوەى یەك دایك و باوكن‌و لەیەك بنەڕەتەوە هاتوون، بۆیە دەبێت لەگەلأ یەكدیدا بە گیانى برایەتى و لێبوردەییەوە بجوڵێنەوە.
بۆیە دەبینین لە وتاری حەجى ماڵئاوایى دا ڕوو دەكاتە هاوەڵەكانى و دەفەرموێت:((أیها الناس من كنت أخژت له مالاً  فهژا مالی فلیأخژ منه، ومن كنت چربت له ڤهراً فهژا ڤهری فلیچربه، أیها الناس كلكم ڵادم و ێدم من تراب لا فچل لعربی على أعجمی ولا لأعجمی على عربی الاّ بالتقوى)) .واتە: ئەى خەڵكینە مالأ‌و سامانم لە هەر كەسێك ستاندبێت ئەوە ماڵەكەم و با بێت مافى خۆى وەربگرێتەوە، و قامچیەكم لە پشتى هەركەسێك دابێت ئەوە پشتم با لێی بداتەوە، ئەى خەڵكینە هەمووتان لەئادەمن‌و ئادەمیش لە خۆڵە، نە عەرەب ڕێزى هەیە بەسەر غەیرى عەرەبدا  نە غەیرى عەرەبیش ڕێزى بەسەر عەرەبدا هەیە، تەنها بە لەخودا ترسان‌و كردەوەى چاكە نەبێت.





پرس: 
 بۆچى خوداى گەورە بە پێغەمبەر (دخ) دەفەرموێت تۆ لەسەر ڕەوشتێكى بەرزى ؟

گفتوگۆ:
 پێشەنگى پێغەمبەر (دخ) لە ڕووى ڕەوشتییەوە بۆ موسوڵمانان چى دەگەیەنێت.

