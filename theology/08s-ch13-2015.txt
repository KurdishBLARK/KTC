
وانەی سیانزەم
حەرام بونى دیاردەى بەرتیلكارى
پێغەمبەرمان (د.خ) دەفەرموێت: (لعنَ الله الراشێ والمرتَشی والرائش) ترمزى دەیگێرێتەوە. واتە: بەرتیل دەرو وەرگرى ورێكخەرى نێوانیان لەبەر نەفرینى خودا كەوتوون.
ژ	وشه	واتا
1	لعن	لەسۆزو رەحمى خۆى دوریخستۆتەوە (نەفرینى كردوە)
2	الراشی	بەرتیل دەر
3	المرتشی	بەرتیل خۆر
4	الرائش	رێكخەرى نێوانیان
پێناسەى بەرتیل:
بەو بڕە ماڵ وسامانە دەوترێت كەسێك دەیداتە دەسەلاتدارێك لە رێگەیەكى نادروستەوە بەمەبەستى وەرگرتنى یان زەوتكردنى مافى یان پلەوپایەى یاخود كارى كەسێكى دیكە بۆ خۆى. ئەم دیاردەیە حەرامە چونكە دادگەرى لەناو دەبات، مافى خاوەن ماف دەفەوتێت، دەبێتە هۆى بڵاوبونەوەى گەندەلى و شێرپەنجەى بێدادى، هەر بۆیە لەگشت ئاینەكاندا حەرام وقەدەغەكراوە. لە قورئانى پیرۆزیشدا بەچەندین ئایەت حەرامبوونى راگەیەندراوە وەك لەسورەتى (البقرە)دا هاتووە: (( ۆڵا تَأْكُلُوا أَمْۆاڵكُمْ بَیْنَكُمْ بِالْبَاگِلِ ۆتُدْلُوا بِهَا إِڵى الْحُكَّامِ لِتَأْكُلُوا فَڕیقًا مِنْ أَمْۆالِ النَّاسِ بِالْإِپْمِ ۆأَنْتُمْ تَعْڵمُونَ )).(البقرە-188)
هەروەها لە فەرمودەى پێغەمبەرى سەروەریشدا (د.خ) ئاماژە بەحەرامێتى كراوە، وەك لەسەرەوە هاتووە.

هۆكارەكانى حەرام بوونی بەرتیل

1-	چونكە بەهۆیەوە بەشێوەیەكى ناڕەواو ناشایستە دەستكەوتێك بەدەست دێت وەك: بەخشین لەباج، یان (بۆ دەرچوونى كەمكردنەوە)، یاخود دەستخستنى گرێبەستى نایاسایى یان (بەنایاسایى).
2-	دەبێتە هۆى زەوتكردنى مافى كەسێكى دیكە: لەبوارى هەلى كاردا، یان جێگرتنەوەى خاوەن مافێك.
3-	 دەستخستنى پلەو پایەى گرنگ، بەتایبەتى كە شایستەى نەبێت.

چارەسەرى ئەم دیاردەیە:
1-	دابینكردنى بنەماكانى دادگەرى لەنێوان تاكەكانى كۆمەڵگەدا.
2-	دانانى كەسى شیاو بۆ پلەو پۆستەكان.
3-	سەروەربونى یاساو لێپێچینەوە لەو كارمەندو بەرپرسانەى بەرتیلخۆرن.
4-	بەرزكردنەوەى ئاستى هۆشیارى ئاینى وبەرپرسێتى لەبەردەم خوداى باڵادەستدا.
         هەروەها بەرزكردنەوەى ئاستى رۆشنبیرى تاكەكان، كەئەو دیاردەیە دژى دادگەرى
        كۆمەڵایەتی وچینایەتییە.
((گفتوگۆ))
1-	پێناسەى بەرتیل كارى بكە.
2-	بۆچى پێغەمبەرمان (د.خ) هۆشیارى داوە سەبارەت بە بەرتیل كارى؟
3-	هۆكارەكانى حەرامێتى بەرتیلكارى كامانەن؟
4-	بە ئایەتێكى قورئان ئاماژە بكە بۆ حەرامێتى بەرتیل.
5-	بەرتیل چەند روو بوارێكى هەیە، وەك ................!
6-	چۆن دەتوانین ئەم دیاردەیە قەڵاچۆ بكەین؟
 