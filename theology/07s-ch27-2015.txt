

وانەی بیست و حەوتەم

ئادابی فێركردن

هەر دوو برای گەنج (حەسەن و حوسین) سڵاوی خودایان لێبێت، پیاوێكی بە تەمەنیان بینی بە هەڵە دەستنوێژی دەشوشت، ویستیان بە شێوەیەكی جوان هەڵەكەی بۆ راستكەنەوە، چونكە ئەوە ئەركی موسوڵمانانە لە نێو خۆیاندا. پێكەوە لە پیرە مێردەكە چونە پێش و پێیان گوت: مامە گیان ئێمە هەریەكە و بەشێوەیەك دەستنوێژ دەشۆین، بەرێزت سەیرمان بكە و شێوازی كام دەستنوێژەت پێ راستبو پێمان بڵێ، تا هەردووكمان پەیڕەوی بكەین. پیاوەكە تێگەیشت لە مەرامی ئەو دوو گەنجەی خانەوادەی پێغەمبەر و هەڵەكانی خۆی راستكردەوە. ئەمە ئەدەبی بنەماڵەی سەروەرمان بوو، پێویستە ئێوەش، قوتابییانی خۆشەویست هەڵەی یەكدی بەشێوەیەكی جوان و پڕ لە ڕێزو ئەدەب راستكەنەوە. لەم بابەتە فێر دەبین، كە:
1-	رێنمایی و ئامۆژگاری موسوڵمانان بكەین و وەرگرین، بۆ كاری پەسەند و فێربونی ئاینەكەمان.
2-	پێویستە مامەڵەی بچوك لەگەڵ گەورە رێزو ئەدەبی تایبەتی هەبێت. هەروەها گەورەش بەسۆز و میهرەبان بێت و بچوك فێربكات.
3-	رەفتاری دروست، با لەمنداڵیشەوە بێت، وەریگرین و پەیڕەوی بكەین.


گفتوگۆ
1-	حەسەن و حوسێن كێن؟ و كامیان گەورە تر بوو لە تەمەندا؟
2-	گرنگی دەستنوێژ بۆ نوێژ چییە؟
3-	دەستنوێژی بە ساڵاچوەكە چۆن بوو؟
4-	ئەگەر كەسێكت بینی نوێژ و پەرستشی بە هەڵە ئەنجامدەدا، چی دەكەیت؟

