
وانەى شازدەیەم: 

سەرەنجامى ئاكامى كار
    لە وانەی ڕابردوودا باسى ئەوەمان كرد كە لە ڕۆژى دواییدا چ ڕووداوگەلێك ڕوودەدەن‌و دادگاى خودایى چۆن دادەمەزرێت؟ گەواهیدەرەكان گەواهی دەدەن‌و نامەى كردەوەكان بە مرۆڤ دەدرێتەوە.
لەم وانەیەدا بە سوود وەرگرتن لە قورئانى پیرۆز هەوڵدەدەین سەرەنجام‌و چارەنووسى مرۆڤ تا كۆتایى مەنزڵ بەدوایدا بچین‌و تێبگەین كە چ پەیوەندییەك لە نێوان كردەوەكانمان لەم دونیایەداو پاداشتدانەوەى ڕۆژى دواییدا هەیە؟
  (( ۆسِیقَ الَّژِینَ كَفَرُوا إِڵى جَهَنَّمَ زُمَرًا حَتَّى إِژَا جَاۆُوهَا فُتِحَتْ أَبْۆابُهَا ۆقَاڵ ڵهُمْ خَزَنَتُهَا أَڵمْ ێأْتِكُمْ رُسُلٌ مِّنكُمْ ێتْلُونَ عَڵیْكُمْ ێێاتِ رَبِّكُمْ ۆیُنژِرُونَكُمْ لِقَا‌و ێوْمِكُمْ هَژَا قَالُوا بَڵى ۆڵكِنْ حَقَّتْ كَلِمَەُ الْعَژَابِ عَڵى الْكَافِڕینَ71 قِیڵ ادْخُلُوا أَبْۆابَ جَهَنَّمَ خَالِدِینَ فِیهَا فَبِئْسَ مَپْۆى الْمُتَكَبِّڕینَ72 ۆسِیقَ الَّژِینَ اتَّقَوْا رَبَّهُمْ إِڵى الْجَنَّەِ زُمَرًا حَتَّى إِژَا جَاۆُوهَا ۆفُتِحَتْ أَبْۆابُهَا ۆقَاڵ ڵهُمْ خَزَنَتُهَا سَڵامٌ عَڵیْكُمْ گِبْتُمْ فَادْخُلُوهَا خَالِدِینَ73))(الزمر 71-72-73).
   واتە: ئەوانەى بێ باوەڕبوون پۆل پۆل بەرەو دۆزەخ پێش خۆدران‌و ڕەتێنران، كاتێك پێی گەیشتن دەرگاكانى كرانەوە. دەرگاوانانى دۆزەخ پێیان وتن: ئایە خوداى گەورە پێغەمبەرى لە خۆتان بۆ ڕەوانە نەكردن؟ بۆئەوەى بەڵگەو ئایەتەكانى خوداتان بەسەردا بخوێنێننەوەو لەسەرەنجامى ئەم ڕۆژە هۆشیارتان بكاتەوە؟  وتیان بەڵێ، بەڵام فەرمانى سزادان بەسەر بێ باوەڕان سەپاوە. پێیان دەوترێت بڕۆنە ناو دۆزەخەوەو بۆ هەتاهەتایى تێدا بمێننەوە دۆزەخیش خراپترین شوێنى حەوانەوەى خۆ بەزل زان‌و ملهوڕەكانە، بەڵام ئەوانەى لە خودا ترساون‌و گوێڕایەڵى فەرمانەكانى ئەو بوون‌و چاكەكاربوون پێیان دەوترێت پۆل پۆل بڕوادارانى خۆپارێز بەرەو بەهەشت بران، تاكاتێك پێی گەیشتن دەرگاكانى خرانە سەر پشت‌و دەرگەوانانى بەهەشت پێیان وتن: سلاوتان لێ بێت. باش ژیان‌و پاك بوونەوە، بە نەمرى بڕۆنە ناویەوە، جا وتیان: سوپاس بۆ ئەو خودایەى كە ئەو بەڵێنەی پێی داوین و بردییە سەر، و كردینى بە میراتگرى زەوى‌و لە بەهەشت لە هەرشوێنێك دڵمان دەیخوازێت جێگە بگرین، چ خۆشە پاداشتى ئەوانەى كاریان كرد بۆ هەتا هەتایى تێیدا بمێننەوە، دۆزەخیش خراپترین شوێنگەو شوێنى حەوانەوەى خۆ بەزل زان‌و ملهوڕەكانە.
 خودا دەفەرموێت:(( ۆنَچَعُ الْمَۆازِینَ الْقِسْگَ لِێوْمِ الْقِێامَەِ فَڵا تُڤْڵمُ نَفْسٌ شَیْئًا ۆإِن كَانَ مِپْقَاڵ حَبَّەٍ مِّنْ خَرْدَلٍ أَتَیْنَا بِهَا ۆكَفَى بِنَا حَاسِبِینَ))(الانبیا‌و 47).
    واتە: ئێمە تەرازوى دادپەروەرى لە ڕۆژى قیامەتدا دادەنێین هیچ كەسێكیش بچوكترین ستەمى لێ ناكرێت، بە ئەندازەى دەنكە خەرتەلەیەكیش بێت، واتە زۆر بچوكیش بێت، دەیهێنین‌و تەنها ئێمە بەسین بۆ لێپرسینەوە.
     ئەوەى كردەوەكانى مرۆڤیش لە رۆژى دواییدا دەكێشێت خوداى گەورە خۆیەتى، كە كێشەرێكى وردو دادپەروەرو لە هەمانكاتدا میهرەبان‌و بەخشندەیە. لە دادگاى خودادا هەركەس بە تەنها‌و لەگەڵ كردەوەكانى خۆیدا ئامادە دەبێت.
 
 1 - شوێنى خراپەكاران:
 دواى كۆتایى هێنانى دادگا، دۆزەخییەكان دەستە دەستە بەرەو دۆزەخ پەڵكیش دەكرێن، لەوێ پەشیمان دەبنەوەو حەسرەت هەڵدەكێشن بۆچى ژیانى دونیایان بەو جۆرە بەسەر برد دووچارى ئەم ڕۆژو چارەنووسەیان بكات، داوا لە خوداى گەورە دەكەن كەبیانگێڕێتەوە بۆ دونیا بۆ ئەوەى بەجۆرێكى دیكە بژین‌و بەهەشت مسۆگەر بكەن، بەڵام تازە دەرفەتى ژیانى دونیایان لەدەست چووە، داوا دەكەن سزایان لەسەر سوك بكرێت بەڵام بێ هودەیە.
     باوەڕدار كە ئەم چارەنووسەى لەبەر چاوە هۆشیار دەبێتەوە. لاوان دەبێت هەوڵبدەن لاوێتى خۆیان لە هەندێك كارى وەهادا بەسەر نەبەن سودى ئەم دونیاو ئەو دونیاى تێدا نەبێت، دەبێت خۆیان لە خواردنەوەى مەی‌و ماددە بێهۆشكەرەكان‌و قومارو داوێن پیسى‌و درۆو دووڕوویى‌و فێڵكردن‌و ئازاردانى كەس‌و كارو خراپە كردن لەگەڵ هاوڕێ‌و دۆست‌و سەرجەم مرۆڤەكان بەدوور بگرن، نابێت رێگە بدەن كەس بیر لەوە بكاتەوە بۆ خراپەكارى‌و تۆقاندنى خەڵك‌و ئامانجى خراپ بەكاریان بێنێت. چونكە خوداى گەورە عەقڵى پێ بەخشیوین‌و لێپرسراوین بەرامبەر خۆمان‌و خێزانەكانمان‌و كۆمەڵ و لەسەر كردەوەكانمان لێپرسرێنەوەمان لەگەڵ دەكرێت.


2- شوێنى چاكەكاران:
 چاكەكاران‌و ڕزگاربوان بەرەو بەهەشتى خودایى دەبرێن، بەهەشت لە پێشوازییاندا دەبێت‌و بە گەیشتنیان دەرگاكانى بۆیان دەكرێنەوە، بەسڵاو پێشوازییان لێ دەكرێت‌و مژدەیان پێ دەدرێت كەبەرامبەر كردەوە باشەكانى دونیایان بۆ هەتا هەتایە لە نازو نیعمەتى ئەم بەهەشتەدا دەمێننەوەو هەرگیز نامرن‌و لە لوتكەى بەختەوەریدا دەبن، هەرچى دڵیان بیخوازێت بۆیان ئامادە كراوە، هەرچى بڵێت غەم‌و پەژارەو ناخۆشییە لە بەهەشتدا بوونى نییە.

گفتوگۆ لەگەڵ خوددا:
     جار ێكى دیكە بیر لە خۆت بكەرەوە، توانا شاراوەكانى خۆت زیاتر بدۆزەرەوەو بەخێراتر لە ڕێی ئەنجامدانى كارى چاك‌و باش لە ژیانەوە بەرەو بەهەشت بڕۆ، نەخشە دانێ بۆ ئەوەی زۆرتر سوود لە تواناكانت وەربگریت‌و ببیتە نموونەى مرۆڤێكى چاكەخوازو ئامانج بەرز.



 بیركردنەوەو لێكۆڵنەوە:
1-ئامادەكردنى گەواهیدەران لە ڕۆژی دواییدا بۆ چییە؟
2- بەهۆى چ شتێكەوە مرۆڤ لە ڕۆژى دواییدا هیچ ستەمێكى لێ ناكرێت؟



 گفتوگۆ: 
  چى لەم ئایەتانە تێگەیشتین‌و چ كارێك دەكەنە سەر مرۆڤى باوەڕدار؟

