

وانەی دوازدەیەم
یەكســانى گـەل و نەتەوەكــان
لە ڕوانگەى ئیسلامەوە
لە ڕوانگەى ئیسلامەوە گەل و نەتەوەكان یەكسانن‌و كەس نەتەوەى هەڵبژێردراوى خودا نییە، چونكە ئیسلام ئاین‌و پەیامێكى جیهانییەو بۆ سەرجەم گەل و نەتەوەكان هاتووە، تایبەت نییە بە گەل‌و نەتەوەو ناوچەیەكى دیاریكراوەوە، بۆیە هەر هێز‌و لایەنێك لافى ئەوە لێبدات (ئیسلام) موڵكى نەتەوەیەكى دیاریكراوە، دەیەوێت سودى سیاسی لەمە بەرێت‌و ئیسلام (استغلال) بكات‌و پێچەوانەى پەیام‌و ناوەرۆكەكەى بەكارى بهێنێت.
ئەم بۆچوونەى ئیسلامیش بەم بنەمایانەى خوارەوە پشت دەبەستێت:
1 - لە ڕوانگەى ئیسلامەوە سەرجەم گەل‌و نەتەوەكان، یەك بنچینەیان هەیە وبەمەش كەسیان لە ئاڵتون نەخوڵقاوەو هەندێكى دیكە لە گلأ و خۆلأ، واتە ئیسلام بڕواى بە یەكێتى مرۆڤایەتی‌و جۆرى مرۆڤ‌و جیاوازى ‌و فرەیی زمان و فەرهەنگ‌و گەل‌و نەتەوەكان هەیە، بە واتایەكى دیكە لە ڕوى مرۆڤایەتییەوە سەرجەم گەلان خاوەنى بەهاى وەك یەكى مرۆڤایەتین‌و كەسیان لەوى دیكە بەرزتر نییە، بەمەش ئیسلام هەموو ئەو تیۆرییە ڕەگەز پەرستانە ڕەتدەكاتەوە، كە لە مێژوى نوێدا وەدەر كەوتوون‌و باس لە رەسەنایەتى‌و بەرزتربوونى هەندێك ڕەگەزو نەژاد دەكەن بەسەر هەندێكى دیكەوەو هەر لێرەشەوە ڕەوایەتیان بە داگیركردنى وڵاتان و چەوساندنەوەى  گەل‌و نەتەوەو  ڕەگەزەكانیان داوە.هەروەك خوداى گەورە دەفەرموێت:[ ••           •     ]الحجرات/13. 
2- جیاوازى گەل‌و نەتەوەكان، ڕەنگدانەوەى خواستى خودایە لەسەر زەویدا‌و نابێت بكرێتە سەرچاوەى نایەكسانى‌و جیاكارى، هەروەك خوداى گەورە دەفەرموێت:[         •    ] (الروم22). واتە: لە نیشانەو بەڵگەكانى خوداى گەورە بەدیهێنانى ئاسمانەكان‌و زەوی‌و جیاوازى رەنگ‌و زمانتانە. كەواتە بوونى گروپى نەتەوەیى جۆراوجۆر‌و گەل‌و نەتەوەكان، هەر یەكەیان  خاوەنى داب‌و نەریت‌و فەرهەنگ‌و خەسڵەتى تایبەتى خۆی بێت، ئەمەش لە گروپەكانى دیكەی جیا بكاتەوە، شتێكى خوداییە، هەروەها هەموو ئەو هەوڵانەى دراون‌و دەدرێن، كە مەبەست تێیاندا گۆڕینى ناسنامەى نەتەوەیەك لە نەتەوەكان‌و زمان‌و فەرهەنگ‌و لە پێناو تواندنەوەى لە ناو نەتەوەیەكى دیكەدا، بە كارێكى دژ بە ئیرادەى خوداى گەورە لە بوون‌و بنەما ئیسلامیەكان دەدرێت‌و سیاسەتێكى دژە ئیسلامى‌و دژە ئینسانیە‌و لە بیركردنەوەیەكى ڕەگەز پەرستانەو دەمارگیرانەوە  سەرچاوە دەگرێت.  
لە ڕوانگەى ئیسلامەوە هەروەك لەئایەتەكەى سورەتى (الحجرات) دا جیاوازیى گەل‌و نەتەوەكان  لە كاتێكدا ویستى خوداى گەورەى لە پشتەوەیە، ئامانج تێیدا ناسینى یەكدی‌و داننانى  هاوبەش بە یەكدیداو ڕێزگرتن لە تایبەتمەندى یەكدی‌و گفتوگۆو هاوكارییە، لە پێناو خێر‌وخۆشی هەمووان‌و مرۆڤایەتیدا، وشەى (لتعارفوا) لە ئایەتەكەدا لە پێناوى پێكەوەژیانى  ئاشتیانەو یەكسانى گەلان بەرجەستە دەكات، بەلاى كەمەوە واتاى لێكنزیكبوونەوەى دوو قەوارە‌و بیرى ئازاد دەیانگرێتەوە.
دەرەنجامەكانى بنەماى یەكسانى  گەل و نەتەوەكان 
لە ڕوانگەى ئیسلامەوە
1-قەدەغە كردن‌و دژایەتى كردنى سەرجەم ئەو فكر و ڕێباز ‌و ڕەفتارانەى بە جۆرێ لە جۆرەكان  رێزى نەتەوەیەك بە سەر نەتەوەیەكى تردا  دەدەن ‌و بناغەى نایەكسانى  نێوان گەلان دادەڕێژن ، چونكە لە ئیسلامدا هەروەك پێغەمبەر ( دخ) فەرمویەتى:((لا فچل لعربی على أعجمی ولا اعجمی على عربی ولا  لأبیچ  على أحمر  إلاّ بالتقوى و العمل الصالح)). واتە: عەرەب ڕێزى بەسەر غەیرى عەرەبدا نیە‌و بە پێچەوانەشەوە  سپی پێستیش  ڕێزى  بەسەر ڕەشپێستدا نییە.
     ئیسلام لەخوار ئاستى گەل‌و نەتەوەكانیشەوە، واتە لە ئاستى خێلأو ناوچەو تایەفەشدا  دەمارگیرى و بەنزم سەیركردنى كەسانى دیكەو شانازى كردنێكى دەمارگیرانەو لوتبەرزانە، بە باوو باپیرانەوە بە ڕواڵەتێكى  ژیانى  نەفامى دادەنێت، نابێت شانازى كردن  لەم بازنانەدا  سەر بكێشێت بۆ نایەكسانى.
      دەبێت گەل‌و نەتەوەكان لە ڕوى سیاسیەوە خاوەن مافى وەكو یەك بن‌و مافى چارەى خۆنوسین‌و دامەزراندنى قەوارەى تایبەت بە خودو دیاریكردنى پەیوەندییەكانیان لەگەلأ دەوروبەردا هەبێت، چونكە نایەكسانى لە مافەكاندا بەتالأ كردنەوەى یەكسانیان لە بون‌و لە بەردەمى خوداى گەورەدا.
2-یەكسانیش دەبێت لە واقیعى ئێستادا لێكبدرێتەوە، كە سەردەمى دەوڵەتى نەتەوەیی‌و ئەندامێتی نەتەوە یەكگرتووەكان‌و چەندین شتى دیكە، لێرەشەوە بێبەشكردنى هەر نەتەوەیەك لە مافی سیاسی‌و ئابورى‌و كۆمەڵایەتى‌و نەتەوەییەكان، بە پێچەوانەى ئەم بنەما ئیسلامییەیە، گەر موسوڵمانان وەكو تاك لەبەر دەمى یاساى خودادا یەكسان بن، گەلانى موسوڵمان‌و سەرجەم گەلانیش یەكسانن، لێرەشەوە بێبەشكردنى نەتەوەیەك لە مافەكانى لەم سەردەمەدا، بەناوى ئیسلامەوە یاخود هەر پاساوێكى دیكە تاوانێكى گەورەیەو ڕەچاونەكردنى  بنەماى یەكسانى گەلان ‌و دادپەروەرییە.
3- خەبات لە پێناو گێڕانەوەى  هاوسەنگى  بۆ  پەیوەندى لە نێوان  گەلان ویەكسانی‌و مافى وەك یەكیان ڕەوایەو لە ڕوانگەى ئیسلامەوە بەشێكە لە خەبات بۆ لابردنى ستەم‌و زۆرداری، چونكە نا یەكسانى سەرچاوەیەكى گەورەى سەرهەڵدانى ستەم‌و زۆردارییە، ستەمیش لە ئیسلامدا قەدەغە كراوەو مافى بەرگرى لەخۆكردنیش بە ستەملێكراوان‌و دەستدرێژى بۆسەركراوان دراوە، هەروەك خواى گەورە دەفەرموێت:[                              •    ] النسا‌و75. 
4- نایەكسانى نێوان گەلان‌و لەوانەش گەل‌و نەتەوە موسوڵمانەكان، برایەتى  ئیسلامى‌و ئینسانى  لە ناوەرۆكەكەى بەتالأ دەكاتەوە، چونكە لە سایەى باڵادەستى چەند نەتەوەیەك‌و ژێردەست‌و چەوساندنەوەى ئەوانى دیكەو بێبەشكردنیان لە ماف‌و ئازادییان، هیچ واتایەكى نامێنێت‌و دەبێت بە دروشمێكى بێ ناوەرۆك، تەنها لەو كاتەدا نەبێت كە دروشمەكە بە قازانجى ئەو گەل‌و نەتەوانە بەرز بكرێتەوە كە  ناهەقیان بەرامبەر كراوە.
بۆیە هەر هێزو كەسێك لایەنگرى مافى وەك یەكى گەلانى موسوڵمان نەبێت، لە هەڵبڕینى دروشمى برایەتى ئیسلامیدا  ڕاستگۆ نییە.    
5- یەكسانى یەكێك  لە پایەو ڕەنگدانەوەكانى چەمكی دادپەروەرییە، نا یەكسانى لە شوێن‌و كاتدا یەكسانە بە نەبوونى دادپەروەرى، لێرەوە نایەكسانى نێوان گەلان پێشێلكردنى سەرەتاى دادپەروەرییە، كە بنەڕەتترین بەهاى ئیسلام‌و ئاینەكان‌و فەرهەنگە زیندوەكانى مرۆڤایەتییە، ئەمەش ئەوە دەگەیەنێت بڕوابوون بە سەرەتاى دادپەروەرى ئیسلامى باوەڕهێنان بە یەكسانى گەل‌و نەتەوەكان لە مافەكان‌و گوزارشت دانەوە لە خۆ دەگرێت.
6- بنەماى یەكسانى گەل‌و نەتەوەكان لە ئیسلامدا، خوازیارى سیستمێكى نێودەوڵتییە، كە لەوێدا گەلان نەك تەنها دەوڵەتان مامەڵەى یەكسانیان لەگەڵدا بكرێت، چونكە مامەڵە كردن بە گیانى برایەتى‌و ئاشتى‌و ئاسایش‌و هاریكارى نێودەوڵەتى‌و سەرەتاى مرۆڤایەتى بوون، ئەوە دەخوازێت، كە بەداخەوە تاكو ئێستا سیستمى نێودەوڵەتى باو نا یەكسانى‌و ناعەدالەتییەكى زۆرى تێدا دەبینرێت.
پرسیار:
- دەرەنجامەكانى بنەماى یەكسانى  گەل و نەتەوەكان لە ڕوانگەى ئیسلامەوە چین؟
- بۆچی كەس نەتەوەى هەڵبژێردراوى خودا نییە، لە ڕوانگەی ئیسلامەوە ؟
گفتوگۆ:
          بەراوردێك بكە لە نێوان یەكســانى گـەل و نەتەوەكــان لە ڕوانگەى ئیسلامەوە لە گەڵ تیۆرە جیهانییە نوێیەكان.

