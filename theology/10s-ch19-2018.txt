
 وانەى نۆزدەیەم:

 چوارەم-میانەڕەوى:
    ئاینى ئیسلام ئاینى میانڕەوییە، واتە دژى توندڕەوى‌و شێلگیرییە لەیەك كاتدا، میانڕەویش لەئیسلامدا چەند مانایەكى هەیە:
1- ئیسلام شەریعەتێكى داد پەروەرە لەڕووى دیاریكردنى ماف‌و ئەركەوە:
 لەم بارەیەوە پێغەمبەرى خودا دەفەرموێت:((إنما أُهلك الژین قبلكم أنهم كانوا إژا سرق فیهم الشریف تركوه وإژا سرق فیهم الچعیف أقاموا علیه الحد وأیم الله لو أن فاگمە بنت محمد سرقت لقگعت یدها)).(متفق علیە).
    واتە: خەڵكانى پێش ئێوە بەوە لەناوچوون ئەگەر خاوەن پلەو پایەو دەستڕۆیشتویەك دزى بكردایە وازیان لێی دەهێنا بەڵام ئەگەر زەبون‌و بێ پشتێك دزى بكردایە سزایان دەدا، سوێند بەخودا ئەگەر فاتیمەى كچى موحەمەد دزى بكات دەستى دەبڕم (سزاى دەدەم).

2- ئاینێكى ڕاستەو خواریى تێدا نییە:
    ئیسلام ڕێگەیەكى ڕاستە ڕێگەیەكى گومڕاو سەر لێشێواو نیە، مرۆڤ ڕێنمایى دەكات بۆ ڕێگەیەكى ڕۆشن كە لەدونیادا بە بەختەوەرى بژى‌و لەقیامەتیشدا بە بەهەشت شاد ببێت.

3- ئاینێكە كە هەمووى خێرو چاكە‌و ڕاستگۆییە:
 خوداى گەورە دەفەرموێت:(( كُنتُمْ خَیْرَ أُمَّەٍ أُخْڕجَتْ لِلنَّاسِ تَأْمُرُونَ بِالْمَعْرُوفِ ۆتَنْهَوْنَ عَنِ الْمُنكَڕ)) (ێل عمران 110).

4- لەڕووى عیبادەت‌و باوەڕەوە ئیسلام ئاینى میانڕەوییە:
 لەئیسلامدا زۆربەى شتەكان حەڵاڵن بەڵام حەرامەكان كەم‌و سنوردارن.

5-ئیسلام ئاینى ئاشتیخوازى و برایەتى و بەیەكەوە ژیانى ئاشتیانەی گشت ئاین‌و نەتەوەكانە لە ژێر چەتری ئیسلامدا.
 پێنجەم - واقیعى بوون:
   واتە ئیسلام ئاینێكە بۆ مرۆڤ هاتووە‌و رەچاوكردنی هەموو ئەو بارو دۆخە دەكات كە تیایدا دەژى، لەگەلأ سروشتى مرۆڤدا گونجاوە‌و لەپێناو بەختەوەرى مرۆڤدا هاتووە.
    ئیسلام ئاینێكە گرنگى دەدات بە غەریزەكانى مرۆڤ‌و داوا دەكات لەچوارچێوەى شتە حەڵاڵەكاندا تێریان بكات‌و لەبەرامبەریشدا لەخراپەكان‌و حەرامەكان دوربكەوێتەوە‌و خۆى‌و كۆمەڵگە توشى زیان نەكات.

شەشەم -  ئاسانى و ڕۆشنى:
     ئەوەى ئیسلام لەئاین‌و باوەڕەكانى دیكە جیا دەكاتەوە ئەوەیە كە ئیسلام، ئاینێكى ئاسان‌و ڕۆشنە‌و هەموو كەس لەهەموو ئاستێكدا بە ئاسانى تێى دەگەن، باس لەخودایەكى تاك‌و تەنیا دەكات كە هەموو لایەك دەبێت بیپەرستن‌و داواى پێویستییەكانى لێبكەن.
    هەموو ئەوەى لەغەیب باس دەكرێت لەئاگرو دۆزەخ‌و سیفەتەكانى خودا هەموو شتێكن كە مرۆڤ بە ئاسانى تێى دەگات‌و هیچ ئاڵۆزییەكى تێدا نییە.


پرس: 
  میانەڕەو بوونى ئیسلام واتاى چى دەگەیەنێت؟

گفتوگۆ: 
  ئیسلام ئاینێكى جیهانییەو هى گەل و نەتەوەیەكى دیاریكراو نییە پەیوەندى ئەمە بەیەكسانى نەتەوەو مرۆڤەكان لە ڕوانگەى ئیسلامەوە چییە؟



