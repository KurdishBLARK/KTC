


وانەی دوازدەهەم

دەستكراوەیى (بەخشندەیى) ناوازە

زرنگ بە بابانى براى گوت : ئەمشەو سەبارەت بە بەخشندەیى چیڕۆكێكم خوێندەوە بابان داواى لێكرد، بۆى بگێڕێتەوە.
زرنگ : لە چیڕۆكەكەدا هاتووە , عەبدولڕەحمان كوڕى عەوف فەرمودەیەكى پێغەمبەرى بیستووە سەبارەت بە بەخشینى پارە , بۆیە یەكسەر هاتە لاى پێغەمبەر (د.خ) پێى گوت: چوار هەزار درهەمم هەیە , وا دوو هەزارى لە رێى خوا دەبەخشم و ئەو نیوەى تر بۆ خێزانەكەم هەڵدەگرم , پێغەمبەر (د.خ) فەرموى : ( خوا لێت وەرگرێت و بۆت زیاتر بكات , كارێكى پیرۆزت ئەنجامداوە).
بابان گوتى: منیش سەبارەت بە بەخشندەیى , پێشبركێیەكم خوێندەوە كە لە نێوان عومەرى كورى خەتاب و ئەبوبەكرى سیدیقدا بووە . زرنگ : دەى مەوەستە بۆم بگێرەوە؟
بابان : عومەرى كوڕى خەتاب دەگێرێتەوە , جارێكیان پێغەمبەر (د.خ) فەرمانى كرد لە سامانەكەمان ببەخشین , منیش ویستم پێش ئەبوبەكر بكەوم , بۆیە نیوەى سامانى خۆم هێنایە خزمەت پێشەوا , ئەویش لێى پرسیم چەندت بۆ خێزانەكەت گلداوەتەوە , منیش گوتم ئەوەندەى كە هێناومە . پاشان ئەبو بەكر هەموو سامانەكەى هێنا , كە سەروەر لێى پرسى , ئەى چیت بۆ منداڵەكانت داناوە , گوتى خواو پێغەمبەرەكەى.
عومەریش گوتى : لەمەشدا هەر ئەبو بەكر پێشم كەوت.
لێرەدا نازى خوشكیان كە گوێى گرتبوو، گوتى: منیش هەر سەبارەت دەستكراوەیى باسێكم خوێندۆتەوە , بۆتان دەگێڕمەوە , ئەوانیش گوێیان گرت , گوتى : ئەبى تەڵحە باخێكى گەورەى لە دارخورما لە نزیك مزگەوتێكى مەدینە هەبوو كە خۆشەویسترین باخە لە نێو باخەكانیدا , كاتێك بیستى ئایەتى : (لن تنالوا البر حتى تنفقوا مما تحبون) دابەزیوە , چووە خزمەت پێغەمبەر پێى گوت: وا ئەو باخە خورمایەم بەخودا بەخشى دوعام بۆ بكە خودا لێم وەرگرێ و پاشەكەوتى بكات بۆ رۆژى دواییم. پێغەمبەر فەرموى :((بخ ژلك مال رابح ، ژلك مال رابح )).




پرسیار
1-
ئـ- لە سەرەتاى چیڕۆكەكەوە زرنگ چى بە بابانى براى گوت؟
ب- عەبدولرەحمان كورى عەوف چوار هەزار درهەمەكەى چۆن دابەشكرد.
پ- پێغەمبەرى خوا (د.خ) لە بەرانبەر ئەو بەخشندەییەى عەبدولرەحمان چى فەرمو؟
2- وەڵامى راست لە نێو كەوانەكاندا بەرانبەر رستەكان هەڵبژێرە:
ئـ- عومەر گوتى: پێغەمبەر (د.خ) رۆژێك فەرمانى كرد (ببەخشین، نوێژبكەین).
ب- دیسان عومەر گوتى: منیش (نیوەى سامانەكەم –هەموو سامانەكەم) هێنا بۆ بەخشین.
پ- ئەبوبەكر (هەمو دەرامەتى-هەندێك لە دەرامەتەكەى) هێنا.
3- خۆم رادەهێنم كە:
ئـ- گەر هاورێیەكم داواى پێنوسەكەمى كرد, پێنووسەكەمى پێدەدەم تا نووسینەكەى تەواو دەكات.
ب- گەر لەسەفەر گەڕامەوە , دیارى دێنم بۆ هاورێیان و كەس و كار.
پ- ئەگەر لە جێیەكى بچوك لەگەڵ كۆمەلێك بوم كەس ئازار نادەم و لە خوارەوە دادەنیشم.
