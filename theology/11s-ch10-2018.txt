
وەرزی دووەم	

بەشی ســـێیەم
ئیســلام و مافــەكـانى 
مرۆڤ


\

وانەی دەیەم
ئیســلام و مافــەكـانى مرۆڤ
ئەمڕۆ مافەكانى مرۆڤ لە جیهاندا بایەخێكى زۆرى پێ دەدرێت ‌وجاڕنامەى گەردونى مافى مرۆڤیش بە یەكێك لە دەسكەوتەكانى مرۆڤایەتى لە سەدەى بیستەمدا دادەنرێت, ئێمە لەم بەشەدا هەوڵدەدەین بە كورتى لە ڕوانگەى بیری ئیسلامییەوە باسی ئەم مافانە بكەین‌و هەندێك لە مافەكانیش بە درێژى بخەینە ڕوو.
پێناسەى مافەكانى مرۆڤ و بەشەكانى:
مافەكانى مرۆڤ بریتین لەو مافانەى كە مرۆڤ بە حوكمى ئەوەى مرۆڤە دەستى دەكەوێت ‌و لێیان بەهرەمەند دەبێت‌و لەگەلأ لەدایك بوونیدا لە دایك دەبن‌و بە كۆچى دواییشى كۆتاییان پێدێت، بە مەبەستى پارێزگارى كردن لە قەوارە‌و كەسێتى‌و پاراستنى خۆى ‌و ئەو بەهایانەى بەوەوە بەندن.
كەواتە مافەكانى مرۆڤ هەروەك لە پێناسەكەشدا دەردەكەوێت، لەسەر بیرۆكەیەكى بنەڕەتى دادەمەزرێت، كە ئەویش مرۆڤ بوونى مرۆڤە. واتە مرۆڤ بە حوكمى مرۆڤ بوونى ‌و بەدەر لە ڕەنگ‌و ڕوخسارو ڕەگەز (واتە نێر‌و مێ)‌و نەتەوەو نەژادو ئایین‌و ڕەگەزو پێگەى كۆمەڵایەتى، خاوەنى كۆمەڵێك مافى خودا پێداوو ‌و سروشتییە ‌و پەیوەستە بە خودى مرۆڤ بوونى ئەوەوە ‌وبۆ هیچ كۆمەڵ و دەوڵەت‌و هێزێك نییە ئەم مافانەى لێ زەوت بكات. چونكە مافەكانى دەكەونە پێش دروست بوونى دەوڵەت و كۆمەڵیشەوە . بەڵكو لەسەر هەموو دەسەڵات و حوكمەتێك پێویستە بەدەقی یاسا و بە كردەوە بیانپارێزێت و كەش و هەوایەك بخوڵقێنێت مرۆڤ لێیان بەهرەمەند بێت‌و سودیان لێ وەربگرێت، دەنا بە دەسەڵاتێكى نادادپەروەر و ستەمكار لە قەڵەم دەدرێت.

ئیسلام ‌وكەرامەتى مرۆڤایەتى و مافەكانى مرۆڤ
كەرامەتى مرۆڤ سەرچاوەى سەرجەم مافە بنەڕەتیەكانیەتى، كەرامەت بەڵگەى مرۆڤایەتى مرۆڤە كە لە ئاژەلأ و گیانلەبەرانى دیكە جیاى دەكاتەوە، كەرامەتى مرۆڤ گەورەترین پاساو و هاندەرى مرۆڤ بووە لە مێژوودا بۆ جێلێژكردن بە داب‌و نەریت‌و یاسا توندو تیژەكان و گۆڕانیان بە ڕێسا ئاینییە میهرەبانەكان‌و یاسا نەرمەكان .لە (جاڕنامەى گەرودنى مافەكانى مرۆڤ) یشدا كە لە ساڵى 1948 دەرچووە،  هاتووە : (( داننان بە كەرامەتى خوداپێداو و یەكسانى مرۆڤەكان و بە مافە چەسپاوە یەكسانەكانیان، بریتییە لە بناغەى ئازادى و دادپەروەرى و ئاشتى لە جیهاندا )) .
لە (بەیاننامەى نێودەوڵەتى  مافە مەدەنى و سیاسی) یەكانیشدا كە ساڵى (1966 )دا دەرچووە،  هەمان بۆچوون دوبارە كراوەتەوە و تێیدا هاتووە :((هەموو ئەم مافانە لە كەرامەتى یەكسانى مرۆڤەكانەوە سەرچاوەى گرتووە)).
دواى ئەوەش رێزگرتنى ئەم كەرامەتە لە كاتى چەسپاندنى سزاى یاسایشدا بە پێویست داناوە، كەواتە كەرامەتى مرۆڤ سەرچاوەى سەرەكى‌و گەورەیی مافەكانى مرۆڤە. 
ئاینە ئاسمانیەكان هەمیشە جەختیان لەسەر كەرامەتى خوداپێداوى مرۆڤ كردۆتەوە، قورئان كەرامەتى مرۆڤى بە یەكێك لەو نیعمەتانە داناوە خوداى گەورە بە مرۆڤى بەخشیوە و بە هۆى ئەویشەوە فەزلأ‌و رێزى بەسەر تەواوى بەدیهێنراوەكانى دیكەى خۆى لەم گەردونەدا داوەو مرۆڤى كردوە بە سەردارى بوونەوەر:((ۆڵقَدْ كَرَّمْنَا بَنِی ێدَمَ ۆحَمَلْنَاهُمْ فِی الْبَرِّ ۆالْبَحْڕ ۆرَزَقْنَاهُم مِّنَ الگَّیِّبَاتِ ۆفَچَّلْنَاهُمْ عَڵى كَپِیرٍ مِّمَّنْ خَڵقْنَا تَفْچِیلاً)) (الاسرا‌و70). واتە: ئەم رێز لێنانەش لە مرۆڤ كردویەتى بە جێنشین لەسەر زەوى و، تەواوى خێرو بێرەكانى ئاسمان و زەوى خستۆتە بەردەست.
 كەرامەت‌و ئەم بەخششانەی خوداش بۆ هەموو مرۆڤێكە بە حوكمى مرۆڤ بوونى و بێ ئاوڕدانەوە لە رەچەڵەك و بنەچەو ڕەگەزو ڕەنگ‌و نەژادو ئاین‌و  پێگەى كۆمەڵایەتى، چونكە خوداى گەورە كەرامەتى بە جۆرى (جنس) ی مرۆڤ بەخشیوە نەك بە دەستەیەك لەوان, بۆ نمونە بە باوەڕداران یاخود بە پیاوان  و ئەوانى دیكەى لێ بێ بەش بن، لە ڕوانگەى ئیسلامەوە مرۆڤایەتى بە سەرجەم ئاین‌و نەتەوە‌و زمان‌و رەگەزو رەنگەكانیەوە یەك سەرچاوەیان هەیە و لە یەك ( نفس) كەوتوونەتەوە‌و خوداى گەرەش كەرامەتى بەو ( نفس) ە بەخشیوە.هەر بۆیە كاتێك پێغەمبەر(دخ) لەبەر تەرمى جولەكەیەك وەك رێز گرتن  هەڵدەستێت، یەكێك لە هاوەڵەكانى پێى دەڵێت : ئەى پێغەمبەرى خودا  ئەو تەرمە جولەكەیە ( وەك ئەوەى پێى بڵێت شایەنى ئەوە نییە پێغەمبەرێكى خودا لەبەرى هەڵبستێت) بەڵام پێغەمبەر (دخ) بە ئیلهام وەرگرتن لەو (نفس) ەى سەرەتاو كەرامەتى یەكسانى خوداپێداوى مرۆڤ بە مرۆڤەكان، وەڵامى دایەوە و فەرمووى : أڵیسَ نَفْســاً ؟ .  ئایە (نفس) نییە؟ واتە:  مرۆڤ نییە ؟ كە دیوى دووەمى نەوتراوى فەرمودەكە ڕوونەو ئەوە دەگەیەنێت  چونكە بە هەناسەى خودا ژیاوەو مرۆڤەو مرۆڤیش بە حوكمى مرۆڤ بوونى  بەدەر لە ئاین و مەزهەب و ڕەنگ و زمانى دەبێت ڕێزى لێ بگرین‌و سوكایەتى پێ نەكەین.
سەبارەت بە دادپەروەریش ئەوەندە بەسە كە بزانین خوداى گەورە ئامان لە ڕەوانەكردنى سەرجەم پێغەمبەرانى خۆى لە مێژوودا لە بەرپاكردنى دادپەروەریدا كورت كردۆتەوەو دەفەرموێت:(( ڵقَدْ أَرْسَلْنَا رُسُڵنَا بِالْبَیِّنَاتِ ۆأَنزَلْنَا مَعَهُمُ الْكِتَابَ ۆالْمِیزَانَ لِێقُومَ النَّاسُ بِالْقِسْگِ ...)) (الحدید25) واتە: ئێمە پێغەمبەرانى خۆمان بە بەڵگەى ئاشكرا و ڕوونەوە ڕەوانە كردن‌و،  كتێب‌و تەرازوومان لەگەلأ ناردونەتە خوارەوە بۆ ئەوەى خەڵكى دادپەروەرى بەرپا بكەن.
دادپەروەریش یەكسانى لە خۆ گرتووە، واتە یەكسانى بەشێكە لە دادپەروەرى، هەروەكو چۆن (ئازادى) یش بەشێكى دیكەیەتى، یەكسانیش لێرەدا واتە سەرجەم مرۆڤەكان لە نەوەى ئادەمن‌و یەك دایك و باوكیان هەیە، ئادەمیش لە خاك دروست كراوە، بەم جۆرەش هەموویان لەبەردەم یاسادا یەكسانن ‌و هەمووشیان شایستەى ئەوەن ببنە خاوەنى ئەو مافانەى  بۆ مرۆڤ دیاریكراون، یەكسانى مرۆڤەكانیش لە كەرامەت و مرۆڤایەتیدا پایەیەكى گەورەى مافەكانى مرۆڤە . 
هەروەها لە فەرمودەیەكى قودسیدا هاتووە، خوداى گەورە دەفەرمویًَت :((یا عِبادی : إنّی حَرَّمْتُ الڤُلْمَ عَلى نَفسِی، ۆ جَعَلْتَهُ بَینَكُمْ مُحَرَّماً فَلا تَڤَاڵمُوا)).   واتە: ئەى بەندەكانم بە ڕاستى من ستەمم لەسەر خۆم حەرام كردووە ، لە نێوان ئێوەشدا حەرام و قەدەغەم كردووە بۆیە ستەم لە یەكدی مەكەن.
مافەكانى مرۆڤیش لەم سەردەمەدا ئەگەر جوان جێ بەجێ بكرێن تا رادەیەكى زۆر رێگە لەوە دەگرێت مرۆڤەكان ستەم لە یەكدی بكەن‌و دەسەڵاتە ستەمكارەكان دابمەزرێن و بێنە كایەوە.





پرس :
1ـ ئیسلام چۆن دەڕوانێتە كەرامەتى مرۆڤ ؟
2ـ ئایا لە ئیسلامدا جیاوازى لە نێوان كەرامەتى مرۆڤ و مرۆڤێكى دیكە هەیە ؟

