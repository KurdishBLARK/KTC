
وانەی پێنجەم         
دادگەرى (دادپەروەرى)

     خوداى گەورە دەفەرموێت:(( إِنَّ اللَّهَ ێأْمُرُ بِالْعَدْلِ ۆالْإِحْسَانِ ۆإِیتَا‌وِ ژِی الْقُرْبَى ۆێنْهَى عَنِ الْفَحْشَا‌وِ ۆالْمُنْكَڕ ۆالْبَغْیِ ێعِڤُكُمْ ڵعَلَّكُمْ تَژَكَّرُونَ))(90-النحل).
لەم ئایەتە سێ بنەماى پەیامى خودایى هاتووە:
1-	دادگەرى.
2-	چاكەكارى بەجوانترین شێوە.
3-	مافدان بەكەس وكار(خزمان‌و دۆستان).

بنەماى یەكەم - دادگەرى
      بریتییە لە(هاوسەنگى راگرتن لەمامەڵەو ئاڵ وگۆردا) هەروەها بەرانبەر بە پرۆسەى سولح ونەهێشتنى ناحەزیدا. بناغەیەكى گرنگە كە بەرپرس لەسەرپەرشتى كردنى ژێر دەستانیدا رەچاوى بكات. دادگەرى چەند رەهەندێكى هەیە:
1-	مرۆڤ لەگەل دەروونی خۆیدا ئەویش بە (جڵەو گیرى دەروون لەتەماع‌و راهێنانى لەسەر رازى بوون‌و قەناعەت).
2-	لەنێو مرۆڤەكاندا بە (ئامۆژگارى یەكدى كردن‌و دووركەوتنەوە لەناپاكى وئازاردان‌و ئاكارى ئاشكراو نهێنى وەك یەك بێت).







دادپەروەرى لەحوكم وفەرمانڕەواییدا

     خوداى كاربەجێ فەرموویەتى:((... ۆإِژَا حَكَمْتُمْ بَیْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا ێعِڤُكُمْ بِهِ إِنَّ اللَّهَ كَانَ سَمِیعًا بَصِیرًا))( 58- النسا‌و)
     خوداى گەورە بەرژەوەندى وكارى هاونیشتمانیانى سپاردۆتە دەست دادوەرەكان، بۆیە پێویستە ئەوانیش دادگەربن لەحوكمداندا، بە یەكسانى مامەڵەى هەردوو لایەنى دادوەرى بكەن لەحوكم، تەنانەت لە سەیركردنیشدا لایەنگرى پێوە دیارنەبێت. هەروەها لەسەر دادوەرەكان پێویستە بە ئارامى ونەرمى قسەبكەن ودووربن لەئارەزوبازى ولایەنگرى چونكە دادگەرى بناغەو بیمەى دەسەلاتە. 

دادپەروەرى لەشایەتیداندا

ئـ - بەرانبەر ناحەزو دوشمنیش، دادگەرى پێویستە. خوداى گەورە فەرمویەتى: 
(( ۆڵا ێجْڕمَنَّكُمْ شَنَێنُ قَوْمٍ عَڵى أَلَّا تَعْدِلُوا اعْدِلُوا هُۆ أَقْرَبُ لِلتَّقْۆى ))(8-المائدە).
     دادگەرى بەرانبەر دوشمن وبێ باوەڕیش، جیاوازى نیە لەگەل نزیكەكان وباوەڕداراندا هیچ پاساوێك دروست نیە بۆلایەنگرى، ئەمەش دەبێتە هۆى دانەبەزینى قین وخەشمى        خوداو هێمایە بۆ گوێرایەلى پەروەردگار.
ب- بەرانبەر خزمان ونزیكان: خوداى گەورە فەرمویەتى: ((ۆإِژَا قُلْتُمْ فَاعْدِلُوا ۆڵوْ كَانَ ژَا قُرْبَى)) (152-الانعام).
     واتە: گەر ئەو كەسەى حوكمەكە بەرانبەرى دەكرێت لەخزمانیش بێت، پێویستە هەر دادگەرانە بڕیاربدرێت نە زیادەرەوى ونەكورت هێنان بەرانبەرى بكرێت، یان لەدادگەرى لابدرێت ولەسزا دەربازبێت. چونكە ئەو رەفتارە مافى خەڵكى دیكەى تێدا ون دەبێت‌و سپاردەكان دەشێوێن.
     بەڵام ئایە تەنها بە بنەماى دادپەروەرى كۆمەڵگە تەندوتۆل‌و یەكگرتوو دەبێت؟ یان بنەماى دووەمیش پێویستە كە: چاكەكارییە.

 بنەماى دووەم - چاكەكاری
      چاكەكاری لەجوانترین شێوەدا، گەیاندنى خێرو خۆشى بەخەڵك وگەیشتن بەپلەى هەرەبەرز لەكارى دنیاو دوارۆژیشدا. كە گەیشتنە بەپلەى هەرەجوان وتەواو‌و تەریب بەفەرمانى خوداو سوننەتى پێغەمبەرمان (دخ)، هەروەها نەوەستان لەئاستى بەجێهێنانى ئەرك، بەڵكو تێپەڕاندنى ئەو رەوشە بەرەو پێشبركێ لەچاكەدا.

بنەماى سێیەم  -  مافدان بەخزمان ونزیكان
     فەرمانمان پێكراوە كە كەس وكارو نزیكان بێبەش نەكەین لەوەى خودا پێى بەخشیوین، چونكە ئەوە دەبێتە هۆى توندوتۆلكردنى پەیوەندى نێوان خێزان‌و تاكەكانى، خۆشەویستى‌و سۆزو هاوكارى گەشە دەكات. بەمەش كۆمەڵگە بەئاراستەى چاكەو خۆشى هەنگاو دەنێت.
     كەواتە بە پیادەكردنى ئەو سێ بنەمایە سیستەمێكى كۆمەڵایەتى بەهێز بەدى دێت‌و هۆكارەكانى كێشەو پەرتبوون لاواز دەبن، بەختەوەرى لەنێوان خەڵكدا باڵدەكێشێت‌و دەرون ودڵەكان ئاسودە‌ دەبن.
  گفتوگۆ
1-	پێناسەى دادپەروەرى بكە، چەند جۆرە؟
2-	شایەتیدان چۆن دەبێت گەر دژى دوشمنیش بوو؟ بەئایەتێكى قورئان پشتگیرى بكە.
3-	ئەمانە شیبكەرەوە:
ئـ- خوداى گەورە فەرمانى پێكردوین لەبەخشیندا خزمان بێبەش نەكەین.
ب-بۆچى پێویستە پلەى (احسان) چاكەكارى بگاتە ئاستى لوتكەى هەرە جوان و    پوختى.
