
وانەی بیست و نۆیەم
لە هەڵوێستە ناوازەكانی شوێنكەوتو (التابعی) شورەیحی قازی

ئەم پیاوە لە شوێنكەوتوە دیارەكان بوە، لە نێو كەسە وەڵامدەران بووە بە بانگەوازی ئیسلام. پێگەیەكی بڵندی هەبوە لە نێو ئەهلی زانست و دەمڕاستاندا. عومەری كوڕی خەتاب (خ.ر) كردییە قازی شاری كوفە لە عیراقدا، دوای ئەوەی ناوبانگی بە دادگەری لە نێوان خەڵكدا گەیشتەوە خەلیفە.
لاپەڕەكانی مێژو پڕن لە هەڵویستەكانی ئەم پیاوە بەڕێزە. وەك لەم روداوەی خوارەوەدا تۆمار كراوە:
دەگێڕنەوە رۆژێك كوڕەكەی پێی دەڵێت: باوە لە نێو من و كۆمەڵێكدا كێشەیەك هەیە، تەماشای دەكەم. ئەگەر راستی لای من بوو ئەوا دادوەریان لەگەڵ دەكەم، خۆ ئەگەر ئەوان خاوەن ماف و راست بوون ئەوا لەگەڵیان رێكدەكەوم. پاشان باسەكەی بۆ باوكی گێڕایەوە، (شورەیح)ی باوكی پێی گوت: بڕۆ لەگەڵیان ئامادەی دادگابن.
 كاتێك هەمووان لە بەردەم دادوەر (شورەیح)دا ئامادەبون دادوەریەكە بە بەرژەوەندی كۆمەڵەكەی بەرانبەری كوڕەكەیدا شكایەوە.
 دوای گەڕانەوەی لەگەڵ باوكی بۆ ماڵەوە پێی گوت: بابە ئابڕومت برد، خۆ من پێش وەخت ئاگادارم كردی!
شورەیح گوتی: كوڕم ، سوێند بە خودا لەسەر زەویدا لە تۆ شیرین ترم نییە، بەڵام خودا لە تۆ خۆشەویست ترە لام. بۆیە نەمتوانی نا دادی بكەم. پێشتریش بۆیە پێم نە گوتی ماف بۆ ئەوانە، لەوە دەترسام لەگەڵیان رێكبكەویت و هەندێك لە مافەكانیان بفەوتێت. 
ئەمە نمونەیەك بوو لە هەڵوێستی خودا ویستانەی شورەیح (خ.ر).

گفتوگۆ
1-	كەسایەتی شورەیحی قازی وەسف بكە، چۆن بووە؟
2-	هۆی چی بوو خەلیفە عومەری كوڕی خەتاب (خ.ر) كردیە دادوەری كوفە؟
3-	كوڕەكەی چی بە شورەیحی باوكی گوت؟ ئەی باوكی چۆن وەڵامی دایەوە؟
كوڕەكە گوتی: ..................    باوكی لە وەڵامدا پێی گوت:................
4-	دوای ئەوەی ناحەزەكانی كوڕی شورەیح داوا كەیان بردەوە، ئەو چی بە باوكی گوت؟ ئەی باوكی چۆن وەڵامی دایەوە؟
كوڕەكەی گوتی: .................            باوكی لە وەڵامدا گوتی: .................
5-	پەند لەم بەسەر هاتە چییە؟
