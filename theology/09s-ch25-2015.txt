
وانەی بیست و پێنجەم
جگەرە كێشان و زیانەكانی

دایكی عومەر پێشوازی لە عومەر دەكات كە لە قوتابخانە گەڕاوەتەوەو ماچی دەكات.
دایك: عومەر بۆنی جگەرەت لێ دێت.
عومەر: دایە گیان هاوڕێیەكم زۆری لێكردم كە لە دوای دەوام جگەرەیەك بكێشم.
دایك: قەت چاوەروانم نەدەكرد ئەم كارە خراپە ئەنجام بدەیت. نازانی كە جگەرەكێشان دەردێكی ترسناكە لەسەر مرۆڤ، و كۆمەڵ، و كاریگەری خراپی هەیە لەسەر لایەنە تەندروستی و دەرونی و كۆمەلایەتیەكان، و ئاینی ئیسلامی پیرۆز ڕێگرە لە ئازار دانی جەستەی خۆمان و خەڵك و فەرمانمان پێ دەكات بە دور كەوتنەوە لە خراپەكان هەر چەندە بچوك و كەمیش بن بە پشت بەستن بە فەرموودەكەی پێغەمبەر (د.خ): ((ایاكم ومحقرات الژنوب)) جگەرەكێشانیش لە گوناهە بچوكەكانە كە زیان بە تەندروستی گشتی دەگەیەنێت و دەبێتە هۆی بەفیرۆدانی پارە.
ئەگەر خودای گەورە ئەو هەموو نیعمەتە باشانەی پێ بەخشیوین بۆ سوودیان لێ وەرنەگرین. چونكە لاشەمان سپاردەیەكی خودایە و دەبێت پارێزگاری لێ بكەین.
چونكە دوكەڵ زیانبەخشە بە لاشەی مرۆڤ، و ئالەم ئایاتەدا هاتووە: ...ۆڵا تَقْتُلُوا أَنْفُسَكُمْ إِنَّ اللَّهَ كَانَ بِكُمْ رَحِیمًا] (29 النسا‌و)

ئینجا دایكی دەستی عومەری كوڕی دەگرێت و دەیبات بۆ شوێنی تایبەت بە ئامێری كۆمپیوتەر. و شوێنی تایبەت بە زیانەكانی جگەرە لەسەر تۆری ئەنتەرنێت دەكاتەوە. و دایكی عومەر وێنەی توشبوان بە نەهامەتیەكانی جگەرە پیشانی كوڕەكەی دەدات.
ئەوەی سەرنجی عومەری ڕاكێشا لە كاتی گەڕاندا. ئەو ناونیشانە دیارە بوو كە باسی لە زیانەكانی جگەرەكێشان دەكرد بۆ منداڵان و گەنجان كە ئەم خاڵانەی لە خۆ گرتبوو:
1-	زیان گەیاندن بەدڵ وسیەكان.
2-	تەنگە نەفەسی.
3-	كۆكەی بەردەوام.
4-	وەرینی موی سەر و بۆنی زۆر ناخۆش.
5-	زەرد بوونی ددانەكان.

لە كۆتایی دا عومەر سەیری دایكی كرد كە پەشیمانی بە دەم وچاویەوە دیاربوو، دەستی دایكی ماچ كرد و زۆر بەهێمنی پێی گوت دایكە گیان پەیمان بێت لە مڕۆ بە دواوە جگەرە ناكێشم.

گفتوگۆ:
1-	دایك بە كوڕەكەی گوت: قەت چاوەروانی ئەو كارە خراپەم لێ نەدەكردی. بۆچی؟
2-	ئاینی ئیسلام فەرمانی چیمان پێ دەكات؟
3-	بۆچونی ئیسلام بەرامبەر جگەرە كێشان چییە؟
4-	ئایەتێكی قورئانی پیرۆز بنووسە كە باس لە بەفیرۆدانی پارە دەكات؟
5-	ئەوەی دەیزانیت دەربارەی زیانەكانی جگەرە كێشان باسی بكە؟
6-	ئەمانە تەواو بكە:
ئـ- خودای گەورە بۆ مرۆڤ، ............ حەڵاڵ كردوە و داوامان لێ دەكات دور بكەوینەوە لە .......... .
ب – پێغەمبەر (د.خ) دەفەرموێت: ((إیاكم و محقرات .............)).
پ - جگەرە كێشان دەردێكی ترسناكە لەسەر ............. .
ت - لە دەمی ......... بۆنێكی ناخۆش دێت.

خۆم ڕادەهێنم لەسەر:
1-	دوركەوتنەوە لەو شوێنانەی كە جگەرەی تێدا دەكێشرێت و هاوڕێیەتی جگەرەكێشان ناكەم.
2-	ئامۆژگاری هاوڕێیەكانم بە دوركەوتنەوە و خۆپاراستن لە جگەرە كێشان دەكەم.

چالاكی:
مامۆستا و قوتابیەكان هەڵدەستن بە ئامادەكردنی پۆستەر و زانیاری ئاگاداركردنەوە بۆ هۆشیار كردنەوەی قەتابیان لە مەترسی جگەرەكێشان لەسەر تەندروستی مرۆڤ، و كۆمەڵگە قەدەغەكردنی لە لایەن شەرعەوە.

