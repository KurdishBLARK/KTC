
وانەى سیانزەم
(ئیرەیى ـــ حەسودى)
ئیرەیى (حەسودى) نەخۆشیەكى دەرونیە بەزۆرى كەمێك لەخەڵك ئەتوانن خۆى لێ رزگاربكەن، ئەوانیش باوەڕدارە راستەقینەكانن لەبەرئەوە گوتراوە: (هیچ لاشەیەك بەدەرنیە لەحەسودى، پیاوى خراپ ئاشكراى دەكات وپیاوچاكان دەیشارنەوە).
(ئیرەیى ـــ حەسودى) دووجۆرە:
1-	ئیرەیى ـــ حەسودى راستەقینە(نەفرەت لێكراوە): ئەوەیە كە مرۆڤ حەز بكات ئەوەى هاورێیەكەى هەیەتى لەناوچێت.
2-	ئیرەیى ـــ حەسودى (بەچاكە): ئەوەیە كەمرۆڤێك حەز بكات ئەوەى هاورێیەكەى هەیەتى ئەویش هەی بێت بەبێ ئەوەى حەز بە لەناوچونى ئەوى دیكە بكات.
ئـ - ئەگەر بۆ سەروەتێكى دنیایى بێت دروست نیە.
ب-ئەگەر بۆ خودا پەرستى بێت دروستە.
وەك لەفەرمودەیەكى پێغەمبەر(د.خ) هاتووە ئەفەرموێت: ئیرەیى تەنها لەدوو شتدا رێگەى پێدراوە یەكەم پیاوێك خودا سامانێكى پێداوە لەرێى چاكەدا خەرجى بكات، یان پیاوێك خودا زانستێكى داوەتێ خەڵكى فێربكات.
پێغەمبەر(د.خ) دەفەرموێت: ((لاحسد الا فی اپنتین رجل أتاه الله مالاً فسلگه على هلكته فی الحق، ورجل أتاه الله الحكمە فهو یقچی بها ویعلمها))متفق علیه. 
ئەم جۆرە ئیرەییە باشە، لەبەرئەوەى مرۆڤى موسلمان حەز لەچاولێكردنى چاكە دەكات وئەیەوێت بەشداربێت لەگەڵ چاكەكەراندا, پێشبركێ بكات لەداوای نیعمەتدا بۆئەوەى بەردەوام بێت.
بۆ رێگەگرتن لە(ئیرەیى) لە(ئەنەس كورى مالیك)ەوە هاتووە. پێغەمبەر(د.خ) دەفەرموێت: (رقتان لەیەك نەبێت وچاوپیسى مەكەن پشت لەیەك مەكن، ببن بەبەندەى خوداو برابن لەگەڵ یەكدى)(صحیح البخاری).
((لاتباغچوا ولاتحاسدوا ولاتدابرو وكونوا عبادَ الله اخواناً)). (صحیح البخاری).
پێغەمبەر(د.خ) دەفەرموێت: (إیاكم والحسد فإن الحسد تأكل الحسنات كما تأكل النار الحگب) متفق علیه.


هۆكارى زۆربونى ئیرەیى:
ئیرەیى لەدڵى خاوەنەكەیدا هەندێك جار زیادو هەندێك جار كەم دەكات وهەندێك جار دادەپۆشرێت وهەندێك جار كلپە دەكات لەبەر  ئەم هۆكارانە:
1-	نزیك بونەوەوتێكەڵبوون: لەنزیكبونەوەى خێزانى ولەكارى پیشەیى دا یان لە موچەو یان لە پلەو پایەی رێكخراوەى دا.
2-	پتەوبونى زۆرەملێ وزیادەڕۆیى بەسەر خەڵكدا: هەركاتێك ئیرەیى زۆر بێت دەسەڵاتداران زوڵم وزۆریان زیاددەكات.
3-	بەهێزبونى رەزیلى و دەستگرتن بەسامانەوە.

دەرمانى لەناوبردنى ئیرەیى لەخودى خۆیدا:
1-	كورت دەكرێتەوە لە(زانست وباوەڕدا). چونكە ئیرەیى زیانى هەیە بۆ خودى حەسودەكە لەم دنیاو لەو دنیاش دا، ئەگەر هاتوو زانست و باوەڕى هەبوو بە راستى پەیمانەكانى خودا ئەوا واز لە ئیرەیى ئەهێنێت ئەبێتە داواكارى خێروچاكە بۆ براى موسڵمانى.
2-	پشت بەستن بەخوداى گەورەو گوتنى:(حسبنا اللهُ ونعم الوكیل) لەبەرئەوەى خوداى گەورە فەرمویەتى [...ۆمَنْ ێتَۆكَّلْ عَڵى اللَّهِ فَهُۆ حَسْبُهُ...] (الگلاق3).
3-	خودا پەرستى خوداى گەورە: (چونكە ئارام گرتن وخودا پەرستى مرۆڤ دووردەخەنەوە لەفێڵى فێڵبازان ومەكرى مەكركەران وەك پێغەمبەر (د.خ): بە(عبدالله كورى عەباس)ى فەرمووە: ((احفڤ الله یحفڤك احفڤ الله تجده تجاهك))
4-	پەنابردن بەخودا لەشەڕى حەسودان وئەویش بەخوێندنەوەى دوو سورەتى(قُلْ أَعُوژُ بِرَبِّ النَّاسِ......) و (قُلْ أَعُوژُ بِرَبِّ الْفَڵقِ.........). چونكە چاكترین پەنا بۆ مرۆڤ پەنابردنە بۆ خوداو بۆ پێغەمبەرى خودا. بۆ بەرەنگاربونەوەى هەموو كارەساتێك.
5-	باس نەكردنى نعمەتى خوداى گەورە لاى حەسودان وەك لە(أبو قتادە)و ئەیگێڕێتەوە كەپێغەمبەر(د.خ) فەرمویەتى: (خەوى خۆش لەخوداوەیە كەسێك خەوێكى خۆش ببینێت لاى خۆشەویستانى نەبێت نەیگێڕێتەوە).



كاریگەرە خراپەكانى ئیرەیى:
1-	ئیرەیى ئەبێتە هۆى كاردانەوەى دەرونى وجەستەیى.
2-	بارى(تەندروستى) تێك دەچێت ونەخۆش دەكەوێت.
3-	ئیرەیى هۆكارێكە بۆ توشبون بە نەخۆشى (برینى گەدە) وبەرزبونەوەى (فشارى خوێن).
4-	ئیرەیى ئەبێتە هۆى (هەست بەتەنهایى كردن) وتێكچونى بارى مێشك.






گفتوگۆ

1-	ئەمانە تەواو بكە:
ئـ- لەهۆكارى زیادبوونى ئیرەیى 1-............. 2- ............... 3- ...............
ب- ئیرەیى كاریگەرى جەستەیى ودەروونى هەیە وەك:     1- ......................... 2- .............. 3-................. .
پ- ئیرەیى دووجۆرە: یەكەم.......................
                                      دووەم......................
     2- بەكورتى باسى چارەسەركردنى ئیرەیى بكە.
     3-  فەرمودەیەكى پێغەمبەر(د.خ) بنووسە دەربارەى رێگرتن لە ئیرەیى.



