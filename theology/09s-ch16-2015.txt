
وانەى شانزەم
چەند وێنەیەك لەژیانى هاوەڵان
هاوەڵانى پێغەمبەر(د.خ) هەموو وەك ئەستێرەن درەوشاوەن وئەگەر چاو بخشێنین بەژیانى هەركامێكیان مەشخەلێكە روناكیمان پێ دەبەخشێت، لەبەرئەوە تەنها ژیانى دوو لەهاوەڵانتان بۆ باس دەكەین ئەوانیش: 
1- عومەرى كوڕى خەتاب: لەدەستپاكى.
2- على كوڕى ئەبى تالیب: لەدادوەرى وخوداپەرستى ودانایى وزانست دا.
1- عومەرى كوڕى خەتاب:
ئـ- دەستپاكى لەوەرگرتنى جێنشینیدا: 
كاتێك جێنشین (ئەبوبەكر ) ماڵئاوایى كرد لەژیان جێنشینى درا بە(عومەر) بەزۆرە ملێ ولەووتارێكى دا كەبۆموسلمانەكانى خویندەوە گوتى: ((خوداپەرست بن وپشتگیرم بن بۆخۆتان بەوەى كەخۆنەویست بم، وپشت بەست بن بۆم بەوەى فەرمان بەچاكە بكەم ورێگربم لەخراپە، وئامادەى هەموو ئامۆژگاریەكم بەوەى كەخوداى گەورە منى كردووە بەجێبەجێكارى كارەكانتان)).
ب- پاكى لەگەڵ نەفسى خۆیدا:
كاتێك(عومەر) پێشوازى لەمردن دەكرد بە (عەبدوڵا)ى كوڕى گوت سەرم لەسەر سەرینەكە لادەو بیخەرە سەرزەوى بەڵكو خوداى گەورە تەماشام بكات وبەزەیى پێمدا بێتەوە.
پ- بێ گەردى لەخواردنیدا:
جێكارەكەى (عومەر) لەئازرباینجان شیرینى بەدیارى ناردبوو بەڵام كە(عومەر)ى كوڕى خەتاب لەنێردراوەكەى پرسى ئایا هەموو خەڵك لەم خواردنە ئەخۆن؟ لەوەلامدا گوتى: نەخێر. ئەمە خواردنى تایبەتە بەگەورەكان و(عومەر) توڕەبوو گوتى: (حوشترەكەت كوا دیاریەكەت هەڵگرەو بیبەرەوە بۆخاوەنەكەی وپێى بڵێ: (عومەر فەرمانت پێدەكات كە لەهیچ خواردنێك مەخۆ هەتا هەموو موسڵمانان پێش تۆ لێى تێرنەبن ونەیخۆن).
ت- بێ گەردى ودەستپاكى لەدابەشكردنى دەستكەوتدا:
رۆژێك كە(عومەر) چووە سەر(بڵندگۆ ـــ منبەر) بۆخوێندنەوەى گوتارەكەى دواى سوپاسى خودا بەوە دەستى پێكردو گوتى: (گوێ بگرن ڕەحمەتى خوداتان لەسەربێت) یەكێك لەموسڵمانەكان هەستاو گوتى: بەخودا گوێ ناگرین. عومەر پرسیارى لێ كرد گوتى: بۆ ئەى (سەلمان)؟ بەڵام(سەلمان) وەڵامى دایەوەو گوتى: تۆخۆت لەئێمە جیاكردۆتەوە بۆهەر یەكەمان پارچە قوماشێكت بەخشیوە بەلام بەخۆت دووپارچە (عومەر) هەڵوێستەیەكى كردو چاوى بەریزى موسڵماناندا ڕوانى و گوتى: كوا(عەبدوڵاى كوڕى عومەر)و وەڵامى دایەوە هەستاو گوتى: من لێرەم ئەى سەركردەى موسڵمانان. ئەوجا(عومەر) بە(سەلمان)ى گوت وەك ئێوە ئەبینن من پیاوێكى باڵابەرزم. وئەو پارچە قوماشە بۆمن كورت بوو لەبەرئەوە (عەبدوڵا)ى كوڕم قوماشەكەى خۆى پێدام بۆئەوەى كراسەكەم درێژبێت.
(سەلمان) دواى فرمێسكى باوەڕبوون بەعومەر گوتى: سوپاس بۆخودا ئێستا گوێت لێ دەگرین وفرمانەكانت جێبەجێدەكەین ئەى میرى باوەڕداران.
2- پێشەوا (عەلى كوڕى ئەبى تالیب):
پێشەوا عەلى كەسایەتیەكى دەگمەن بوو لەدادوەرى وخوداپەرستى ودانایى وزانست دا. وباس لە هەر یەك لەم سیفەتە بەرزانەى دەكەین:
أ- دادوەرییەكەى:
عەلى كوڕى ئەبى تالیب جیاوازى نەئەكرد لەبەخشین دا لەنێوان لایەنگران وبەرهەڵستكاراندا وبەیەكسانى لەگەڵیاندا هەلسوكەوتى دەكرد. وەك فەرمویەتى: ئەگەر سامان سامانى من بوایە یەكسان ئەبووم لەگەڵیاندا، چۆن ئەگەر پارەو سامان هى خودابێت وئەمانە هەموو بەندەى ئەوبن.
ب- خودا پەرستیەكەى:
داوا لەپێشەوا كرا كەبچێتە تەلارى پاشایەتى بەڵام ئەو پشتى تێكردو نەچوو وئەیفەرموو: (ئەم تەڵارى خەیاڵە نیشتەجێ نابم تیایدا). لەبەرئەوە وازى لەتەلارى میرى هێناو چوو لەناو خانویەكى دروستكراو لەقوڕ جێنشین بوو.
پ- داناییەكەى:
پێشەوا پێكهاتەیەك بوو لەدانایى. بەسەلیقەى پاكى وتێكەڵى لەگەڵ پێغەمبەر(د.خ) ئەگەر كەسێك لەگەڵ پێغەمبەردا ژیابێت لەمنداڵیەوە ئەبێت چۆن ڕەنگى دابێتەوە لەژیانى داو چۆن لەدانایى پێغەمبەرى وەرگرتبێت ولەسەر زمانى ئەو فەرموودەى گێرابێتەوە؟
چەندنموونەیەكى لە گوتە پڕ داناییەكانى:
- دەستپاكى جوانكارى هەژارییەو سوپاسگوزاریش جوانكارى دەوڵەمەندییە.
- رۆژى دادوەرى بۆ ستەمكار قورسترە لە رۆژى ستەم لە ستەملێكراو.
ت- زانستەكەى:
جوانى قورئان وپیرۆزیەكەى لەدڵیدا چەسپابوو وبوە زاناو شارەزا لەبوارى زانستى قورئاندا وزۆر بەباوەڕەوە ئەیفەرموو:(پرسیارم لێ بكەن ئەوەى ئەتانەوێ دەربارەى قورئان, بەخودا هیچ ئایەتێك نیە كەمن نەزانم كەى هاتۆتە خوارەوە, ئایا بەشەو بووە یان بەرۆژ).
  گفتوگۆ
چەند پرسیارێك:
1- باسى چاكەى عومەر بكە لەگەڵ نەفسى خۆى دا.
2- پێشەوا عەلى چى گوتوە دەربارەى دادوەرى؟

چالاكى وتێروانین
1- بەوەى كەخوێندتەوە دەربارەى نیشتەجێنەبوونى پێشەوا عەلى لەكۆشكى میرایەتى. زانیت كەژیرەكان پلەوپایە هەڵیان ناخەڵەتێنێت.
2- لەوەى خوێندتەوە دەربارەى دەست پاكى عومەر لەبەئاگابوون لەنەخواردنى (خواردەمەنى تایبەت بەگەورەكان) لەشیرینى, چونكە جێنشین (عومەر) خۆى ریزبەندكردبوو لەریزى موسلمانە هەژارەكاندا.
باسى ئەم تایبەتمەندیانە بكە بەكورتى وئەبێت موسڵمان چى بكات تابگات بەو تایبەتمەندیانە؟




