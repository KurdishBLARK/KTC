

 وانەی هەشتەم
هەندێك لە خەسڵەتەكانى ڕەوشت لە ئیسلامدا
ڕەوشت لە ئیسلامدا چەند تایبەتمەندى و خەسڵەتێكى تایبەت بە خۆى هەیە لەوانەش :
پەیوەندى ڕەوشت بە بیروباوەڕەوە :
خوداى گەورە بەڵێنى داوە كە هەر كەسێك پابەندى ئاكار و ڕەوشتە جوانەكان بێت و كردەوەى باش ئەنجام بدات بە بەهەشت پاداشتى بداتەوە، خوداى گەورە دەفەرموێت:((مَنْ عَمِڵ صَالِحًا مِّن ژَكَرٍ أَوْ أُنپَى ۆهُۆ مُۆْمِنٌ فَڵنُحْیِێنَّهُ حَێاەً گَیِّبَەً ۆڵنَجْزِێنَّهُمْ أَجْرَهُم بِأَحْسَنِ مَا كَانُواْ ێعْمَلُونَ)) (النحل97) واتە: هەركەسێك لە هەردوو ڕەگەزەكە چاكەكار بێت لە پاداشتى ئەوەدا لە ژیانێكى خۆشدا دەیژیەنین ولە قیامەتیشدا  بە گوێرەى باشترین كردەوەی پاداشتى دەدەینەوە .ئەمەش لە بەیەكەوە گرێدانى ئاین و ڕەوشت جوانى لە قورئان و فەرمودەكانى پێغەمبەردا بە جوانى دەردەكەوێت، چەندەها ئایەت لە قورئاندا ئاماژە بە پەیوەندى توندو تۆڵى نێوان باوەڕ و كردەوەى چاك‌وڕەوشت دەكەن، و دەیخەینە ڕوو كە باوەڕ و بیروباوەڕ مرۆڤ لە خراپە و ڕەوشتى نزم دەپارێزن بۆ نمونە دەبینین لە قورئاندا لە كاتێكدا داوا لە باوەڕداران دەكرێت دەست بە یەكێك لە ڕەوشت‌و ئاكارە جوانەكانەوە بگرن لە پێشەوە بیرى ئەوەیان دەهێنێتەوە كە ئەوان باوەڕدارن‌و ئەمەش ئەو هەڵوێستە ڕەوشتییەیان لێ دەخوازێت، بۆیە ئەگەر باوەڕ درەختێك بێت یەكێك لە بەرە شیرینەكانى چاكەخوازى‌و ڕەوشت  بەرزییە.
      گەر سەیرى سەرەتاى سورەتى ( المۆمنون) یش بكەین دەبینین باسی كۆمەڵێك كارى چاك‌و ڕەوشتی بەرز دەكات كە بەرهەمى باوەڕن‌و باوەڕدارانى ڕاستەقینەیان پێ دەناسرێتەوە:(( قَدْ أَفْڵحَ الْمُۆْمِنُونَ1الَّژِینَ هُمْ فِی صَڵاتِهِمْ خَاشِعُونَ2ۆالَّژِینَ هُمْ عَنِ اللَّغْوِ مُعْڕچُونَ3ۆالَّژِینَ هُمْ لِلزَّكَاەِ فَاعِلُونَ4ۆالَّژِینَ هُمْ لِفُرُوجِهِمْ حَافِڤُونَ5إِلَّا عَڵى أَزْۆاجِهِمْ أوْ مَا مَڵكَتْ أَیْمَانُهُمْ فَإِنَّهُمْ غَیْرُ مَلُومِینَ6فَمَنِ ابْتَغَى ۆرَا‌و ژَلِكَ فَأُوْڵئِكَ هُمُ الْعَادُونَ7ۆالَّژِینَ هُمْ لِأَمَانَاتِهِمْ ۆعَهْدِهِمْ رَاعُونَ8ۆالَّژِینَ هُمْ عَڵى صَڵۆاتِهِمْ یُحَافِڤُونَ9أُوْڵئِكَ هُمُ الْۆاڕپُونَ10الَّژِینَ ێڕپُونَ الْفِرْدَوْسَ هُمْ فِیهَا خَالِدُونَ11)) (المۆمنون1-11).
     واتە: بەڕاستى باوەڕداران سەرفراز بوون ئەو باوەڕدارانەى ئەم سیفەتانەى خوارەوەیان تێدا بێت:
أ - ئەوانەى كە بە ملكەچى نوێژەكانیان دەكەن.
ب - ئەوانەى گوێ بە قسەى هیچ‌وپوچ‌و نزم ‌و بێ ئامانج نادەن‌وپشتى لێ هەڵدەكەن.
ج – ئەوانەی زەكات دەدەن.
د- ئەوانەى داوێنى خۆیان دەپارێزن و داوێن پاكن و پەیوەندى جنسیان تەنها لەگەلأ هاوسەرى شەرعى خۆیاندایە، چونكە ئەو كەسانەى لەوە تێپەڕن و چاویان لە شتى دیكە بێت لەو مرۆڤانە دەژمێردرێن كە سنورەكانى خودایان شكاندوەو دەستدرێژیان كردووە.
هـ - هەروەها ئەوانەى دەستپاكن‌و ئەو پەیمان و بەڵێنانەى بە كەسانى دیكەی دەدەن بەجێیان دەگەیەنن.
و - و ئەوانەى پارێزگارى لە نوێژەكانیان دەكەن و پچڕپچڕ نایانكەن ‌و ناهێڵن نوێژیان بچێت‌و بە جوانیش ئەنجامیان دەدەن.
ز - ئەو باوەڕدارانەى ئەم خەسڵتانەیان تێدا بێت خوداى گەورە بەڵێنى پێداون كە دەبنە میراتگرى (فیردەوس)  كە بەرزترین ‌و خۆشترین شوێنى بەهەشتە و بۆ هەتاهەتایی‌و بە نەمرى تێیدا دەمێننەوە.
هەروەها دەفەرموێت: (( ێا أَیُّهَا الَّژِینَ ێمَنُوا إِن جَا‌وكُمْ فَاسِقٌ بِنَبَأٍ فَتَبَیَّنُوا أَن تُصِیبُوا قَوْمًا بِجَهَاڵەٍ فَتُصْبِحُوا عَڵى مَا فَعَلْتُمْ نَادِمِینَ)) (الحجرات6).واتە : ئەى باوەڕداران، ئەگەر خراپەكارێك هەواڵێكى بۆ هێنان یەكسەر باوەڕ  مەكەن ‌و لێى وەرمەگرن بەڵكو هەوڵدەن لە راستى و ناڕاستى هەواڵەكە بكۆڵنەوە بۆ ئەوەى بە هەڵەدا نەچن‌و بڕیارى نادروست نەدەن.
هەر بۆیە هۆكارێكى گرنگى لاوازى ڕەوشت  لە كۆمەڵێكى موسوڵمانیدا لاوازى باوەڕ و كەم بوونەوەى  كاریگەرى ئەوە بەسەر ئاڕاستە كردنى ژیانى مرۆڤەكاندا .بۆ نمونە پێغەمبەر(دخ) دەفەرموێت:((لا إیمان لمن لا أمانە له ولا دین لمن لا عهد له)) (ئەحمەد ریوایەتی كردووە) .
واتە : ئەوەى ئەمانەت نەپارێزى باوەڕى تەواو نییە، كەسی پەیمان شكێن‌و بى بەڵێنیش ئاینى تەواو نییە ، واتە لەو هەڵوێستەیدا وەك ئایندار دەرناكەوێت، هەروەها پێغەمبەر(دخ) باوەڕدارانى لەگەلأ چەندین سیفەتدا وەسف كردووە:((من كان یۆمن بالله والیوم اڵاخر فلیكرم جاره، ومن كان یۆمن بالله والیوم اڵاخر فلیكرم چیفه، ومن كان یۆمن بالله والیوم اڵاخر فلا یۆژ جاره، ومن كان یۆمن بالله والیوم اڵاخر فلیقل خیرا أو لیصمت)) (بوخاری ریوایەتی كردووە). واتە: ئەو كەسەى باوەڕى بە خودا‌و ڕۆژى دوایی هەیە با ڕێز لە دراوسێكەى بگرێت، و  ئەو كەسەى باوەڕى بە خودا و ڕۆژى دوایی هەیە با ڕێز لە میوانەكەى بگرێت، و ئەو كەسەى باوەڕى بە خودا و ڕۆژى دوایی هەیە با ئازارى دراوسێكەى نەدات هەروەها ئەو كەسەى باوەڕى بە خودا و ڕۆژى دوایی هەیە ئەگەر قسەى كرد چاكە بڵێت ئەگەر نا با بێدەنگ بێت. 
     هەر ئەمەشە واى كردووە ڕەوشت جوانى ببێتە پێوەرێكى سەرەكى و بنەڕەتى باوەڕدارى، واتە مرۆڤ لە ڕەوشت‌و ئاكارو مامەڵەیەوە سەیرى بیروباوەڕ‌و ئاستى باوەڕدارى‌و راستگۆیی ئاینى دەكرێت، پێغەمبەریش(دخ) لەم ڕوەوە دەفەرموێت:((أكمل المۆمنین إیماناً أحسنهم اخلاقاً)) (ترمزی ریوایەتی كردووە).  
واتە: تەواو ترینى باوەڕداران ڕەوشت جوانترینیانە.چونكە باوەڕدارى قسەى بریسكەدار‌و لاف لێدان‌و ئاوات خواستن نییە، بەڵكو هەروەكو وتراوە: باوەڕ ڕاستییەكە لە دلأ‌و دەروندا دەچەسپێت‌و ڕەگ دادەكوتێت‌و بە زمان دەردەبڕدرێت‌و ڕەزامەندى لەسەر دەدرێت‌و كردەوە‌و ئاكارى بەرزى باوەڕدارانەش ڕاستى دەكاتەوە و دەیسەلمێنێت.

پرس :
1 - چۆن لە پەیوەندى ڕەوشت بە بیروباوەرى موسوڵمانەوە تێ دەگەیت ؟
2 - دەبێت بیروباوەڕ چ كاریگەرییەكى بۆ سەر ڕەوشتی  موسوڵمان هەبێت ؟


گفتوگۆ :
بۆچى هەندێك كەس سەرەڕاى ئەوەى باوەڕدارن ڕەوشتیان لە هەندێك ڕوەوە رەنگدانەوەى بیروباوەڕەكەیان نییە ؟



