
وانەی پانزەم
ئاشتەوایى نێوان خەڵك

مرۆڤ وئاشتى:
سروشتى مرۆڤ لەسەر راگرتنى پەیوەندیە كۆمەڵایەتیەكان داڕێژراوە، لەسەر بنەماى توندو تۆلى ودوور لەناكۆكى ویەكتر سڕینەوە كەدەبنە هۆى جیاوازى وسەرهەڵدانى كێشەو دوشمنایەتى، لەگەڵ ئەوەشدا دابڕان وناكۆكى وكێشە بەئاشتەوایى وراگرتنى شەرو لەچاڵنانى هۆكارەكانى لەئاینى ئیسلامدا رێ وشوێنى بۆدانراوە، چارەسەرى لەسەر بناغەى برایەتى باوەڕەوە دەستنیشانكراوە بەئایەتی:((إِنَّمَا الْمُۆْمِنُونَ إِخْۆەٌ فَأَصْلِحُوا بَیْنَ أَخَۆیْكُمْ ۆاتَّقُوا اللَّهَ ڵعَلَّكُمْ تُرْحَمُونَ))(10- الحجرات)، بەگەڕانەوە بۆفەرمانى خوداو فەرمودەى پێغەمبەر (د.خ) كەتێیدا زیادەڕەوی وستەم قەدەغەیە.
 
خودا دەفەرموێت: :(( ڵاخَیْرَ فِی كَپِیرٍ مِنْ نَجْۆاهُمْ إِلَّا مَنْ أَمَرَ بِصَدَقَەٍ أَوْ مَعْرُوفٍ أَوْ إِصْڵاحٍ بَیْنَ النَّاسِ ۆمَنْ ێفْعَلْ ژَلِكَ ابْتِغَا‌ۆ مَرْچَاتِ اللَّهِ فَسَوْفَ نُۆْتِیهِ أَجْرًا عَڤِیمًا)) (النسا‌و- 114).

هۆكارى كێشەو ناكۆكیەكان
     هەندێك لەو هۆكارانەى رێخۆشدەكەن بۆسەر هەڵدانى كێشەو ناتەبایى وئاینى ئیسلام رێگرییان لێدەكات، ئەمانەن:
1-	جیاوازى: زۆرجار جیاوازى لەبۆچون وراڤەكردنى دەق وتێگەیشتن لێى بۆتە هۆى ئەوەى موسڵمانان نارێك بن وریزەكانیان دزەى لێوەبكرێت لەلایەن ناحەزانەوە بۆتێكدانیان، بۆیە پێغەمبەرى میهرەبان(د.خ) لەكاتێكدا جیاوازى كەوتە نێوان بەشێك لەهاوەڵان لەسەر لێكدانەوەیان بۆ (قەزاوقەدەر) فریاكەوت وپێى فەرمون: ((ألِهژا أمرْتُم أو مانُهیتُمْ عَنْ هژا، إنَّما هُلِكَتِ الأُمَمُ قبلكُمْ فی هژا)). واتە: ((ئایا فەرمانتان پێكراوە یەكتر قبوڵنەكەن، ئایا پێتان رانەگەیەنراوە دوركەونەوە لەتێكدانى ریزەكانتان، نازانن كەنەتەوەو گەڵانى پێش ئێوە بەهۆى ناكۆكى وكێشەوە تیاچوون)). ئەمە لەسەر ئاستى تاكیشدا هەر چارەیەو پێویستە پەیڕەو بكرێت. 
2-	كینەو قین: دەردێكى كوشندەیەو دەبێتە هۆى لێكترازانى رێزو دروستبوونى دژایەتى بەرانبەر یەكدى.
3-	پێشبركێى نادروست (شان لێكخزانى ناپەسند): دەبێتە هۆى پەنابردن بۆهۆكارى نادروست ویەكدى سڕینەوەو قبوڵنەكردنى بەرانبەر، ئەمەش كێشە دەنێتەوە.
4-	پاوانكردنى مافى كەسانى دیكەو دەستدرێژى بۆسەر سامان وبەرژەوەندییان، كەخاوەن بەرژەوەندى دێنێتە گۆو بەرگرى لە خۆى دەكات وكێشە دروستدەبێت.
5-	خۆسەپاندن: واتە بەكەم گرتنى راى بەرانبەرو چەوساندنەوەى، كەناچارى دەكات بەرگرى لەراى خۆى بكات و بونى خۆى بسەلمێنێت، لێردا ناحەزى پەیدا دەبێت.
6-	زیادەڕەوى لەرەخنەى روخێنەردا :كەدەبێە هۆى برینداربونى هەستى كەسى بەرانبەرو وەرگرتنى هەلوێستى دژو دروستبونى كێشە.
7-	پەرەسەندنى كێشە:زۆرجاركێشەیەكى بچوك وسنوردار بەهۆى دەستێوەردانى لایەنى سێیەمەوە پەرە دەسێنێت و ئاگرى فیتنەوئاشوب بەرپا دەبێت.بۆیە پێویستە دڵسۆزان وهۆشمەندان لێنەگەڕێن ئاشوب گەورەبێت ودواترچارەى سەخت و گران ببێت.
    

    دوای ئەوەى هەندێك لەو هۆكارە نائاساییانەمان زانى پێویستە رۆڵى ژیرى ودانایى بەهێزبكرێت لەكۆمەڵگەدا تابەر لەفراوانبونى كێشە بگرێت ولەجێى خۆیدا لەچاڵى بنێت وبرایەتى پارێزراوبێت. هەروەها گرنگە هۆشیارى تاك بەرزبكرێتەوە كەبەدواى تۆڵەسەندندا نەگەرێت وهەمیشە چاوپۆش ولێبوردەبێت, بوێر بێت پۆزش بكات كەبۆى دەركەوت هەڵەیە، لەگەڵ خۆى و دەرەوەى خۆیدا ئاشتەوایى بكات، كەسى وا لەلاى خوداى گەورە رێزدارە.

جۆرەكانى ئاشتەوایى ئەمانەن:

أ-ئاشتەوایى لەگەڵ خۆیدا، بەوە دەبێت كۆتایى بێنێت بەشەڕخوازى وسەرزەنشتى دەرونى خۆى بكات، دورى بگرێت لەكێشەو ناكۆكى لەگەڵ كەسانى دیكەدا.
ب-ئاشتەوایى لەگەڵ دەرەوەى خۆیدا، كەزیاتر لەرێى لایەنى سێیەمەوە دەبێت.  
ئەم جۆرە كێشەیەى خوارەوە بەچەند رێگەیەك چارەسەردەكرێ لەوانە:
یەكەم ـــ هاتنە پێشەوەى یەكێك لەلایەنەكان لەخۆیەوە بەداواى لێبوردن كردن لە لایەنەكەى دیكە هەرچەندە لایەنەكەى دیكە هەڵەش بێت، دەستپێشكەر لەلێبوردن باشترە، ئەى گەنجى هۆشیار پەلە بكە بۆ ئەوەى براوەى یەكەم بیت لەم حاڵەتەدا.
دووەم ـــ گەڕاندنەوەى ماف بۆ خاوەن ماف، چونكە زەوتكردنى ماف خەڵكانى دیكە لەئیسلامدا حەرامە.  
جـ- ئاشتەوایى كردن لەلایەنى سێیەمەوە لەبەرئەوەى كێشەكە گەورەیە، ئەم جۆرە كێشەیە بەم شتانەى خوارەوە چارەسەردەبن:
1- دۆزینەوەى ئەو كەسەى كەهەڵدەستێت بە ئاشتەوایەكە، پێویستە كەسێكى ژیرو هێمن ولاى هەردوولا وكەسانى دیكە پەسەند بێت.
2- گوێگرتن لەخاڵە ناكۆكەكانى هەردوولا ودیاریكردنى خاڵە هاوبەشەكان بەئامانجى نزیك كردنەوەى هەردوو لایەنى ناكۆك.
3- داخستنى هەموو دەروازەیەكى خراپ بەرووى كێشەكە، بۆیە پێغەمبەرمان (د.خ) بەم فەرموودەیە فەرمانمان پێ دەكات: (ألا فسُدّوا كلَّ خَوّچە).
4- كردنەوەى هەموو دەرگایەكى خێر بەرووى ئاشتى وتەباییەوە.
5- گواستنەوەى هەموو وتەیەكى چاك بۆ نزیككردنەوەى هەردوولاو رازیكردنیان، دانانى ئاشتەوایى لەسەر ئەم بنەمایە پێغەمبەر (د.خ) فەرموویەتى: (لیس الكژاب الژی یصلح بین الناس فینوی خیراً او یقول خیراً).
6- دووركەوتنەوە لە توڕەبوون، پەروەردگار باسى باوەڕداران دەكات بەم سیفەتەو فەرموویەتى: ((الَّژِینَ یُنْفِقُونَ فِی السَّرَّا‌وِ ۆالچَّرَّا‌وِ ۆالْكَاڤِمِینَ الْغَیْڤَ ۆالْعَافِینَ عَنِ النَّاسِ ۆاللَّهُ یُحِبُّ الْمُحْسِنِینَ))(ێل عمران- 134).
7- رەزامەندبوونى هەردوو لایەنەكە بەو رێكەوتنەى كە لەنێوانیان ئەنجام دراوە.  

ئەنجامى ئاشتەوایى

  دواى ئەوەى كینەو ناحەزى دڵەكانى بەجێهێشت وگیانى تۆلە وەلانراو توڕەیى هێوربۆوە، دەرونەكان پاكژو روخسارەكان ئارام دەبنەوە، دڵەكان بەرووی یەكدیدا دەكرێنەوە دۆستایەتى باڵدەكێشێتەوە بەسەر پەیوەندییەكاندا، ئەم ئایەتەى قورئانیش بەرجەستە دەبێت: (( ۆڵا تَسْتَوِی الْحَسَنَەُ ۆڵا السَّیِّئَەُ ادْفَعْ بِالَّتِی هِێ أَحْسَنُ فَإِژَا الَّژِی بَیْنَكَ ۆبَیْنَهُ عَدَاۆەٌ كَأَنَّهُ ۆلِیٌّ حَمِیمٌ ))(34-فصلت).

نموونەیەك لەئاشتەوایى

     عومەرى كوڕى خەتتاب بەتوڕییەوە جارێكیان گوتى: من توڕەم لەفڵان كەس.
بەو كەسە گوترا: بۆچى عومەر لێت توڕەیەو لێت بەقینە؟
ئەویش هاتە لاى عومەرو پێى گوت: ئایا لەئیسلام جودا بومەتەوە؟
عومەر گوتى: نەخێر.
-  ئەى كەتنێكم ئەنجامداوە، وا لێم بەقینى؟
-  نەخێر، ئەوەش نیە.
-  ئەى شتێكى دیكەم لەئایندا داهێناوە؟
-  ئەوەشیان، نا.
- ئەى بۆچى لێم توڕەو بەقینى، ئەى گەورەى موسڵمانان؟ ئەى خودا نەیفەرموە:
((ۆالَّژِینَ یُۆْژُونَ الْمُۆْمِنِینَ ۆالْمُۆْمِنَاتِ بِغَیْڕ مَا اكْتَسَبُوا فَقَدِ احْتَمَلُوا بُهْتَانًا ۆإِپْمًا مُبِینًا))(58-الاحزاب).
تۆ ئازارى دڵمت داوە، خودا لێت خۆشنابێت.
بۆیە عومەر بەخۆیدا چۆوەو، گوتى: راست دەڵێت. سوێند بەخودا، نەجودا بۆتەوە، ونەكەتنى كردوە، نەو .....نە..........بمبورە ولێم خۆش بە، ئەوەندەى گوتەوە تا هاوەڵەكە گەردنى ئازادكرد.
پرسیار

1-	ئایەتێك بە بەڵگە بێنەرەوە كەتیایدا فەرمان بەئاشتەوایى وچاكەكارى كرابێت.
2-	ئایەتێكى قورئانى پیرۆز بنوسە كەتیایدا موسڵمان بەوە وەسفكرابێت دوورە لەتوڕەبوون.
3-	بەئایەتێكى قورئان بەڵگە بێنەرەوە كە دواى ئاشتەوایى نێوان ناكۆكەكان خۆشەویستى دروست دەبێت.

وەڵامى ئەم پرسیارانە لەراڤەى بابەتەكەوە وەردەگیرێت:

1-	بەهێزترین ودرێژخایەنترین ئاشتەوایى كامەیە؟ شیبكەرەوە.
2-	چەند رێگایەك هەیە بۆچارەسەرى كێشەى نێوان دوولایەنى ناكۆك بێ بەشدارى لایەنى سێیەم، دوو لەو رێگایانە بلێ؟
3-	هەندێك جار بۆچارەسەرى كێشەى نێوان دوولایەن، پێویست بەلایەنى سێیەم دەبێت، روونى بكەرەوە.



نیشانەى راست یان هەڵە بۆ ئەم دەستەواژانە دابنێ:
1-	مرۆڤ وا دروستبووە دورە پەرێز بژى نەك لەنێو كۆمەڵدا.
2-	ئیسلام هەموو ئەو كەلەبەرانە دادەخات كەكێشە لێیانەوە دزە دەكاتە نێوان خەڵك.
3-	كینەو قین دەبێتە هۆى رواندنى تۆى خۆشەویستى ودۆستایەتى.

وەڵامى راست لەنێوان كەوانەكاندا هەڵبژێرە:
1- دەكرێت توڕەیى خامۆش بكرێت، ئەگەر لە................دوربین.
(خۆ بەكەم زانین، كەللە رەقى)
2- هەرچەند ................. كەم بێت، كێشەو پشت هەڵكردن كەم دەبێتەوە.
(جیاوازى، پێكەوە گونجان)
3- ................... رێگایەكە بۆ نانەوەى كێشەو رووبەرووبونەوە .
(پێشبڕكێى ناڕەوا، پێشبڕكێى رەوا)

چالاكى

1- لەكاتى روودانى كێشە لەنێوان خۆم وهاوڕێیەكمدا، هەوڵدەدەم درێژە نەكێشێت. ئەمە چۆن دەبێت؟
2- گەر كەسێك بەمەبەستى تێكدانى نێوانمان لەگەڵ هاورێیەكم، لێم بێتە پێشەوە، پشتگوێى دەخەم وگوێى بۆناگرم.
3- گەر ناكۆكیەك كەوتە نێوان دوو هاورێم، دەستبەجێ هەوڵى چارەسەرى دەدەم.
4- ئەگەر هاورێكەم پشتم تێبكات هەربەگومان وبەبێ ئەوەى تاوانم هەبێت، پێى دەلێم كەئاگاى لێبێت خۆى توشى گوناە نەكات وبزانێت من هەردلسۆزم بۆئەو.

