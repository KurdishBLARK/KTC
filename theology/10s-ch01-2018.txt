
وەرزی یەكەم



بەشى یەكەم
باوەڕناسی


وانەى یەكەم:  
یەكتاپەرستى 

     باوەڕبوون بە خودا ماناى ئەوەیە كە بڕوات هەبێت كە () خوداى هەموو شتێكە، ئەو خاوەن‌و دروستكەرى هەموو شتێكە لەم بونەوەرەدا، هەرئەوە بەتەنها شایەنى پەرستنە لەڕێگەى:نوێژو ڕۆژو و نزاو ترس‌و هیواو ملكەچى و كرنۆش بۆ  بردنی، هەر ئەوە خاوەنى   تەواوى سیفەتەكانە، بەدورە لەهەموو كەم و كورتی‌و ناتەواوییەك.     
پێناسەى یەكتاپەرستى:  یەكتاپەرستى واتە باوەڕت هەبێت كە جگە لە خودا هیچ خودایەكى دیكە نییەو هیچ هاوەڵ‌و هاوشێوەو هاوبەشێكى لە ئاسمان‌و زەویدا نیە بۆیە دەبێت تەنها ئەو بپەرستین‌و بەخوداى خۆمانی بزانین.     
                                                                
 گرنگیى  یەكتا پەرستى:                               
1-خوداى گەورە ئینسان و جنۆكەى بۆ ئەوە دروستكردوە كە بیپەرستن خواى گەورە دەفەرموێت: ((ۆمَا خَڵقْتُ الْجِنَّ ۆالْإِنْسَ إِلَّا لِێعْبُدُونِ 56)) الژاریات (56).                                    
  بەدرێژایى مێژوو پێغەمبەرانى ناردوە بۆ مرۆڤ ، هەتا بە یەكتایى عیبادەتى بۆ بكەن، ئەگەر سەیرى قورئانیش بكەین لە زۆربەى سورەتەكانیدا باسى یەكتاپەرستی دەكات‌و لەبەرامبەریشدا باسى زیانى هاوەڵ پەیداكردن بۆ خودا دەكات لەسەر ژیانى تاك‌و كۆمەڵ كە دەبێتە مایەى تیاچونیان لەدونیا‌و دواڕۆژدا.                         
2-هەموو پێغەمبەرێك كە خودا ناردویەتى سەرەتاى بانگەوازەكەى بەبانگكردن بۆ یەكتاپەرستى خودا دەستى پێكردوە.هەر وەك خوداى گەورە دەفەرموێت: (( ۆمَا أَرْسَلْنَا مِن قَبْلِكَ مِن رَّسُولٍ إِلَّا نُوحِی إِڵیْهِ أَنَّهُ ڵا إِڵهَ إِلَّا أَنَا فَاعْبُدُونِ)) (الانبیا‌و25).
   پێغەمبەرمان محمد (د.خ) بۆ ماوەى(13) ساڵ لە مەككەدا، داواى لە هۆزەكەی دەكرد كە خوداى گەورە بەیەكتایى بپەرستن‌و تەنها داواى نزا لەو بكەن و بێجگە لە ئەو كڕنووش بۆ كەسى دیكە نەبەن، بە گشتی پێغەمبەرى خودا (د.خ) بە درێژایى بانگەوازەكەى شوێنكەوتوانى بانگ كردوە بۆ یەكتاپەرستى‌و وازهێنان لە بت پەرستی، هەر لەم ڕووەوە پێغەمبەر (د.خ) ئامۆژگاری عەبدولڵا ى كوڕى عەباس دەكات‌و دەفەرمووێت:                                    
 (ئەگەر داواى شتێكت كرد تەنها لە خوداى داوابكە،وەئەگەر پشتت بەیەكێك بەست تەنهاپشت بەخودا ببەستە).     
 3- یەكتا پەرستى دەبێتە مایەى خۆشبەختى و لێخۆشبونى تاوانەكان.                         
    هەریەكەمان بەهۆى مرۆڤ بوونمان توشى تاوان‌و هەندێ لادان دەبین‌و دەكەوینە ناو داوی سەرپێچى خوداى گەورەوە، بەڵام ئەگەر لە ئەهلى یەكتا پەرستن بین‌و هاوەڵ بۆ خودا بڕیار نەدەین، ئەوە ئەمە دەبێتە گەورەترین هۆكار بۆ خۆشبەختى‌و لێخۆشبون لە لاى خوداى گەورە‌و سڕینەوەى تاوانەكانمان پاش پەشیمان بوونەوە.
    خوداى گەورە لەفەرمودەیەكى قودسیدا دەفەرموێت: ((یا ابن ێدم لو اتیتنی بقراب الأرچ خگایا- واتیتنی ولم تشرك بی – لجئتك بملئها مغفرە))، واتە:(ئەى نەوەى ئادەم گەربێت‌و بەقەد هەموو زەوى تاوانت هەبێت، ئەوكاتەى كە پێم دەگەیتەوە، هاوەڵت بۆ من بڕیار نەدابێت، منیش بەو پێوانەیە لێخۆشبونم هەیە بۆت).

 سودەكانى یەكتا پەرستى:    
     خوداى گەورە هەموو ئاینێكى لەپێناو ناسینى خۆى‌و خۆشكردنى ژیانى مرۆڤى لەم دونیاو لەو دونیا ناردوە، هەر وەها بۆ ئەوەى لەڕووى دەرونیەوە كەشێكى ئارامى بۆ دروست بكات، لە ڕووەكانى دیكەی ژیانیشیەوە پەیوەندییەكى برایانە‌و مرۆڤانە لە نێوان تاكەكاندا بنیات بنێت‌و بەخۆشى بە یەكەوە بژین.                                                                           
 
 یەكتا پەرستیش كەكرۆكى هەموو ئاینێكى ئاسمانى بووە، چەندین سودى مەزنى هەیە، لەوانەش:             
1 - ڕزگاركردنى مرۆڤ لە هەستى كۆیلایەتى:                                                                             
    مرۆڤى باوەڕدار ‌و یەكتاپەرست نابێت كڕنووش بۆ غەیرى خودا ببات، چونكە هەموو شتەكانى دیكە دروست كراون‌و دروستكەر نین . توانایان نییە سودو زیان بۆ خۆیان دابین بكەن. توانایان نییە ژیان‌و مردنى خۆیان دەست نیشان بكەن، یەكتاپەرستى ڕزگار كردنى مرۆڤە لەكۆیلایەتی‌و هەست بە كەمى كردن‌و ملكەچ نەكردنە بۆ هیچ مرۆڤێكى دیكە یا خود دیاردەیەكی سروشتی، مێشكى مرۆڤ رزگار دەكات لە ئەفسانەو خەیاڵات. ویژدانی مرۆڤێكى ئازاد دروست دەكات كە ملكەچى هیچ ستەمكارو زۆردارێك نەبێت، هەر لەبەر ئەوەشە مرۆڤى موسوڵمان دەبێت مرۆڤێكى ئازاى ئازادى بە ئیرادە بێت‌و خەبات بكات بۆ چەسپاندنى دادپەروەرى‌و ئازادى‌و بەرز ڕاگرتنی كەرامەتی مرۆڤ، هەروەها بڕواى وابێت  كە هەموو مرۆڤەكان لە بەرامبەر خودادا یەكسانن‌و كەس هیچ ڕێزێكى بەسەر ئەوى دیكەوە نیە تەنها بە خودا پەرستی‌و چاكەخوازی نەبێت.

2 - دروستكردنى كەسایەتییەكى هاوسەنگ:  
    مرۆڤى باوەڕدارى یەكتا پەرست، كەسایەتیەكى هاوسەنگى بۆ دروست دەبێت‌و توشى  ڕاڕایى‌و دوو دڵى نابێت ، چونكە تەنها ڕوو لەخودا دەكات‌و ئەو دەپەرستێت‌و پشت بەو دەبەستێت‌و ژیانیشى لەم دونیا  بەهۆكارێك دەزانێت بۆ دەستكەوتنى دواڕۆژ‌و سەربەرزبونى لە ڕۆژى دوایدا.  
                                                                                       
3 - یەكتا پەرستى دەبێتە مایەى ئارامى دەرون:                
     دەرونى مرۆڤى موسڵمان بە پەرستنى خوداى گەورە پڕدەبێت لە هیواو ئارامى‌و خۆشەویستى بۆ ژیان، هەست دەكات لەژێر فەرمانى خودایەكی لێبوردەو بەخشندە‌و پاك‌و بێگەرد‌و مرۆڤ دۆستدایە، ترسى نییە لە خەڵك‌و جنۆكە‌و دێو‌و شتە وەهمیەكانى دیكە، بڕواى بەقەدەرى خودا هەیە، لە ژیان‌و مردن‌و ڕزق‌و ڕۆزى‌و كارەساتەكاندا، دڵنیایە كەخودا مرۆڤى باوەڕدارى خۆش دەوێت‌و ڕێنمایی دەكات بۆ چاكە‌و ستەمى لێ ناكات، بەمەش دەرونێكى ئاسودەى بۆ دروست دەبێت‌و هەست بە خۆشییەكانى ژیان دەكات.  
                           
4 - یەكتاپەرستى ئیرادەیەكى بەهێز بۆ مرۆڤ دروست دەكات:                            
   مرۆڤى باوەڕ دار هەست بە هێزێكى دەرونى گەورە دەكات لە كاتێكدا كە خودا لەسەرو خۆیەوە دەبینێت وهەست دەكات گەورەترین هێزى بونەوەر لە پشتیەوەیەتى، لەبەر ئەوە متمانەى تەواوى پێی هەیە‌و پشتى پێ دەبەستێت‌و بڕواى بە قەدەرى ئەو هەیە‌و  ئارام دەگرێت لەسەر لێقەومان‌و ناڕەحەتییەكان، هەرلەبەر ئەم مەبەستە خوداى گەورە دەفەرموێت:((ۆإِن ێمْسَسْكَ اللّهُ بِچُرّ فَڵا كَاشِفَ ڵهُ إِلاَّ هُۆ ۆإِن ێمْسَسْكَ بِخَیْرٍ فَهُۆ عَڵى كُلِّ شَیْ‌وٍ قَدُیرٌ))(الانعام17).  
 واتە: ئەگەر خودای گەورە زیانێكت پێ بگەێنێت كەس نییە بتوانێت لە سەرت لای ببات، و ئەگەر ویستی چاكەیەكت لە گەڵدا بكات ئەوە بزانە كە دەسەڵاتی بە سەر هەموو شتێكدا دەشكێت.  

5 -  یەكتاپەرستى بنەماى چەسپاندنى مافەكانى هاولا َتییە: 
لەژێر سایەى یەكتا پەرستیدا، لەم جیهانەدا كەس لە كەس گەورەتر نییە‌و هەمومان مرۆڤین،  وەك پێغەمبەر(د.خ) دەفەرموێت: (الناس سواسیە كأَسنان المِشگ).  واتە: خەڵك هەمویان وەك ددانى شانە وان، كەسیان لە كەسیان زیاتر نییە، نابێت كەس بەندایەتى بۆ كەس بكات، نابێت كەس لە كەسێكى دیكە بەڕێزتر سەیر بكرێت، نابێت كەس كەس بچەوسێنێتەوە، چونكە گەورەیى تەنها شایەنى خوداى گەورەیە‌و مرۆڤیش هەموو دروستكراوى خودان بۆ ئەوەى بە ئارامى‌و ئاسایشەوە بەیەكەوە بژین‌و هەموویان خوداى گەورە بپەرستن.





پرس: 
1- یەكتاپەرستى چۆن دەبێتە سەرچاوەى هەست كردن بەهێزو گەورەیى بۆ مرۆڤى باوەڕدار؟
2- بۆچى یەكتاپەرستى بۆ هەندێ كەس كە باوەڕیشیان هەیە بەگوێرەى پێویست لەسەر ژیانیان كاریگەر نییە؟ چى بكەین بۆ ئەوەى زۆرترین سوود لە یەكتاپەرستى وەربگرین؟



