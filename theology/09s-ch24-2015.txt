
وانەی بیست و چوارەم
پیاوانێك خزمەتی ئیسلامیان كردووە
سەڵاحە ددین ئەیوبی
نەتەوەی ئیسلام بە هەموو گەل و نەتەوەكانی هاوكاری كردوە لە بنیاتنانی شارستانێتی ئیسلامی دا. و لەو گەلانەش گەلی كوردە. و مێژووی ئیسلام گەواهی رۆلی كورد دەكات لە خزمەتی ئاینی ئیسلام  و موسوڵماناندا دەدات و چەندانێك لە زانا و بیرتیژ و سەركردەی تیا هەڵكەوتووە، كە زۆریان پێشكەش كردوە بە ئیسلام و مرۆڤایەتی و بە دڵسۆزی پارێزگاریان لە پیرۆزیەكانی كردوە و رێزی موسوڵمانانیان ریكخستوە بەرامبەر بە زوڵم و زۆری داگیركەران و بەزیندویی لەویژدان و ئەقڵی خاوەن ویژدانەكان دا یادیان ماوەتەوە، و یەكێك لەو پایە بەرزانە سەڵاحە ددینی ئەیوبی بووە.

ژیانی:
ناوی یوسف كوڕی ئەیوب نازناوی (سەڵاحە ددین)ی وەرگرتوە، بنەچەكەی دەگەڕێتەوە بۆ خێزانێكی بەڕێز و گەورە كە لە هۆزی (هزبان – هۆزەبان)ی گەورە و ناسراوە لە كوردستان و ئەو خێزانە بەڕێزە كۆچیان كردوە بۆ وڵاتی شام و عێراق, لە دمەشق و بەغدا و تكریت نیشتەجێ بوون، كە سەڵاحە ددین تیایدا لە دایك بووە لە ساڵی (532 ك) و ئەو كاتە باوكی فەرمانڕەوای ئەوێ بووە.
چونەتە ژێر سایەی ئاینی ئیسلامەوە بەهۆی باوەڕیان بە دادوەری (بەرزی و پیرۆزی ئاینەكەوە و بە توانای تەواوەوە بەشداری و خزمەتی ئیسلامیان كردوە وبونەتە هۆی چەسپاندنی پایەكانی یەكێتی و یەكگرتوی ئاینی ئیسلام و پارێزگاری كردنی.

گەورە بوونی:
پەروەردەیەكی چاكی وەرگرتووە و گەورە بووەو، زانستی قورئان و فەرموودە و شەریعەتی ئیسلامی لەسەر دەستی كەڵە زاناكان تەواو كردوە و فێری بەكارهێنانی چەك و سوارچاكی بووە، وبووە بە یەكێك لە كەم وێنەكان لە ئازایەتی دا. و بە توانای كەسێتی زۆرێك لە پلەی ئیداری و سەربازی بە دەست هێناوە لەوانە ( لێپرسراوی پۆلیس و سەركردەی سەربازی و وەزیر و جێگری سوڵتان و سوڵتان.

رەوشتی:
مێژووی ئیسلامی ئاشنای كەمێكی وەك سەڵاحە ددین نەبوو بوو, دوای جێنیشینەكانی ئیسلام، لەبەر ئەوەی جیهانی بە رەوشتە بەرزەكانی سەرسام كردبوو كە ئەم رەوشتانەن:
1-	جێبەجێكردنی پەیمان و پیاوەتی و بەخشین.
2-	لێ بوردەیی و مامەڵەی بەرزی مرۆڤانەی لەگەڵ دیل و گیراوەكانی شەڕ لە جەنگاوەران.
3-	نزیك بونەوە لە زاناكان و گرنگی دان بەسەرجەم زانستەكان.
4-	زۆر سادە دەژیا و حەزی لە ماڵ و كۆشك و كۆ كردنەوەی پارە نەبوو و جل و بەرگی زۆر ئاسایی بوو.
5-	بە دەست پاكی دەناسرا، كە لە ساڵی (589 ك) كۆچی دوایى كرد تەنها                      (17 حەڤدە درهەمی) لە دوای خۆی بەجێهێشت.

ئازایەتی و كارە بەجێ هاتووەكانی:
هەموو ژیانی بریتی بوو لە خۆبەخت كردن لە پێناو خۆدا و نەتەوەی ئیسلام دا و هەر لە تەمەنی منداڵییەوە هەتا گەورەیی لە چەندەها شەڕی گەورەدا بەشداری كردووە لە پێناو  ئیسلام دا، و یەكێك بووە لەسەركردە سەر بازییە گەورەكان و ناسراوە بە داڕشتنی پلانی سەربازی و كەڵە سیاسییەكی بەتوانا بووە.

گرنگترین كارەكانی:
1-	دامەزراندنی دەوڵەتی ئەیوبى كە بووە هۆی یەكگرتنی وڵاتی میسر و شام و حیجاز و یەمەن.
2-	سەركەوتنی بەسەر دوژمنان دا لە شەڕی (حگین)ی بە ناوبانگدا.
3-	(قودس)ی رزگار كرد و لە ساڵی (583ك) چووە شاری (قودس)ەوە و كەسی دووەم بووە دوای عومەری كوڕی خەتاب كە (قودس)ی رزگار كردبێت.

گفتوگۆ:
ئەمانە تەواو بكە:
1-	سەڵاحە ددینی ئەیوبی لە شاری .............. لە دایك بووە لە ساڵی ........ . و سەڵاحە ددین لە خێزانێكی .............. دەژمێردرێت كە سەر بە هۆزی ............ و ناوی ......... كوڕی ....... .
2-	ئەو پلە و پایانە چین كە سەڵاحە ددین بە دەستی هێناوە:
ــــــــــــــــــــــــــــــــــــــــــــــــــ ، ـــــــــــــــــــــــــــــــــــــــــــــــــــــ ، ــــــــــــــــــــــــــــــــــــــــــــــ ، ــــــــــــــــــــــــــــــــــــــــــــــــ.
3-	بەڵگە لەسەر ئازایەتی سەڵاحە ددین چییە؟
4-	لە گرنگترین كارەكانی سەڵاحە ددین بڵێ لە كاتی حوكمڕانی دا.
5-	هەندێك لەو رەوشتانە بژمێرە كە بە سەڵاحە ددین تایبەتمەندبن.





