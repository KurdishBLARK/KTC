
وانەی چوارەم 
باوەڕ‌و ڕاستی پشت بەستن بە خوداى گەورە 

دەتوانین پێناسەى پشت بە خودابەستن بەم جۆرەى خوارەوە بكەین : بریتییە لە متمانەى بەندە بە خوداى گەورە و ســـپاردنى كاروبارەكانى بە ئەو‌و باوەڕكردن بە كارسازى و كۆمەكى و لا لێ كردنەوەى بۆ بەندەكانى، ئەمەش ئەوە دەردەخات پشت بەستن بە خوداى گەورە هەڵقوڵاوى دڵى باوەڕدارەو سەرچاوە لەو متمانەوە وەردەگرێت كە مرۆڤ بە پەروەردگارى خۆى و جیهانیان هەیەتى. چونكە پشت بە خودا بەستن یەكێكە لە بەرهەمە شیرینەكانى باوەڕ  بە خوداى گەورە و ناسینى سیفەتەكانى. 

باوەڕدارانیش پشت بە خوداى خۆ دەبەستن
واتە پشت بە خودا بەستن بە یەكێك لە نیشانەكانى باوەڕداربوون  دەژمێردرێت، هەروەك دەفەرموێت:((... ۆعَڵى اللّهِ فَلْێتَۆكَّلِ الْمُۆْمِنُونَ)) (المائدە11) واتە: با باوەڕداران تەنها پشت بە خودا ببەستن.
پشت بە خودا بەستن و هەولأ و تێكۆشانى مرۆڤ
 ئەم باسە یەكێكە لە گرنگترین باس و بابەتەكانى پەیوەست بە مەسەلەى پشت بە خودا بەستن‌و هەر لە ڕابردووەوە زانایان قسەى زۆریان لە سەر كردووە، ناوەڕۆكى مەسەلەكەش ئەوەیە كە داخۆ پشت بە خودا بەستن‌و كار سپاردن بە خودا‌و متمانەى دلأ بە كۆمەكى‌و ڕەحمەتى پەروەردگار، لەگەلأ هەولأ‌و تێكۆشان‌و نەخشە كێشان‌و سود وەرگرتن لە ئامراز و هۆكارە سروشتى و ماددیەكان ناكۆكە؟؟ 
       لە ڕاستیدا بە تێڕامان لە قورئان و ژیاننامەى پێغەمبەرى ئیسلام(دخ)و هاوەڵان‌و شوێنكەوتوان و پیاو چاكان زۆر بە ئاسانى لەوە تێدەگەین كە نەخێر ئەم دوو شتە بە هیچ جۆرێك لەگەلأ یەكدا ناكۆك نین، بەڵكو تەواوكەرى یەكترن و هەریەكەیان باس لە ڕویەكى كار و چالاكى مرۆڤى باوەڕدار دەكات. خوداى گەورە لە قورئاندا دەفەرموێت:(( ۆأَن لَّیْسَ لِلْإِنسَانِ إِلَّا مَا سَعَى)) (النّجم39) واتە: مرۆڤ جگە لە بەرى هەولأ و تێكۆشانى  خۆى نابێت چاوەڕوانى هیچى دیكە بێت.
 خوداى گەورە سەبارەت بە پێغەمبەریش(دخ) دەربارەى بەڕێوەبردنى كاروبارەكان دەفەرموێت:      ((... ۆشَاوِرْهُمْ فِی الأَمْڕ فَإِژَا عَزَمْتَ فَتَۆكَّلْ عَڵى اللّهِ ...)) (ێل عمران159)، واتە: ڕاوێژ بە هاوەڵانت بكە‌و مەسەلەكانیان لە گەڵدا تاوتوێ بكە دواى ئەو كردەیەو گوێ گرتن لە ڕا جۆراوجۆرەكان‌و باس كردن لە ئەگەرەكان و گەیشتن بە بڕیار، جا پشت بە خودا ببەستە، سەیر دەكەین لێرەدا پشت بە خودا بەستن كەوتۆتە دواى دوو قۆناغ بۆ دروستكردنى بڕیارێكى ڕاست و دروست پێویستن، هەروەها پێغەمبەر (دخ) لە وەڵامى پێاوێكدا كە گوتى: من وڵاخەكەم بەڕەڵا دەكەم و پشت بە خودا دەبەستم، ئەو بۆچوونە هەڵەیەى دەربارەى پشت بە خودا بەستن بۆئەو و سەرجەم باوەڕداران ڕاست كردەوە و فەرمووى:((اعقلها پم توكل على الله)) واتە: بیبەستەرەوە جا پشت بە خودا ببەستە. كەواتە هەستى پشت بە خودا بەستن جگە لەوەى لە ناو دڵەوە هەڵدەقوڵێت لە ناو جەرگەى هەولأ و تێكۆشان‌و نەخشەكێشانەكانیشەوە سەرچاوە دەگرێت.
 چونكە خوداى گەورە گەردونى بە گوێرەى كۆمەڵێك یاسا و ڕێسا (السنن الكونیە) بەڕێوە دەبات‌و بۆ كەس نایانگۆڕێت، بۆ نمونە: تواناى سوتانى بە ئاگر بەخشیووە ئەم توانایەشی بۆ باوەڕدار و بێ باوەڕێك وەكو یەك وایە، واتە هەروەك چۆن بێ باوەڕێك دەسوتێنێت وەها باوەڕداریش  دەسوتێنێت، تەنها بە ویستی خودا نەبێت، وەك بۆ پێغەمبەری خودا (ئیبراهیم) (د.خ) ئاگر ساردكرایەوە.

ئاسەوار و بەرهەمەكانى پشت بە خودا بەستن
گومانى تێدا نییە پشت بە خودا بەستن شوێنەوار و ئاسەوارێكى گەورە بە سەر ڕەهەندە جۆراوجۆرەكانى ژیانى مرۆڤى باوەڕدارەوە دادەنێت‌و بەجێ دەهێڵێت . كە لە خوارەوە بە كورتى ئاماژە بە هەندێك لەو ئاسەوار‌و بەرهەمانە دەكەین :
1 - پشت بە خودا بەستن ‌و خۆڕاگرى لەبەردەم كێشە و گرفتەكاندا :
لەو ڕوەوە كە پشت بە خودا بەستوانى باوەڕدار بەرەنجامى كارى خۆیان بە خودا دەسپێرن، خودایەك كە لە هەمووو شوێنێك ئامادەیە ‌و تواناى بەسەر هەموو شتێكدا هەیە . یەكەمین بەرهەمى ئەم قەناعەت و باوەڕە پشت بە خۆ بەستن و خۆڕاگرى دەبێت  لە بەردەم كێشە‌و گرفتەكانى ژیاندا، مرۆڤ كاتێك هەست دەكات لە بەردەم كێشەكاندا تەنها نیە و خوداى گەورەى لەگەڵدایە ‌و دەتوانێت هاوارى بۆ ببات و پشتى پێ ببەستێت ‌و داواى خۆڕاگرى و كۆمەكى لێ بكات، هەست بە لاوازى و شكستى لا دەڕەوێتەوە و لە برى ئەوەى خۆى بە دەست ڕەشبینى‌و هەست كردن بە بێ تواناییەوە بدات، بە پشت بەستن بە خودا درێژە بە بڕینى ڕێگاى ژیان دەدات‌و لە بەرامبەر فشار و ناڕەحەتیەكاندا بەرهەڵستى دەكات‌و، دەشزانێت لەگەلأ تەنگانەدا ڕزگابوونى. ((... ۆمَن ێتَۆكَّلْ عَڵى اللَّهِ فَهُۆ حَسْبُهُ ...)) (الگلاق3).ئەوەى پشت بە خودا ببەستێت، خوداى بەسە. (( ۆمَا ڵنَا أَلاَّ نَتَۆكَّڵ عَڵى اللّهِ ۆقَدْ هَدَانَا سُبُڵنَا ۆڵنَصْبِرَنَّ عَڵى مَا ێژَیْتُمُونَا ۆعَڵى اللّهِ فَلْێتَۆكَّلِ الْمُتَۆكِّلُونَ)) (ابراهیم12). واتە: دەبێت چى وامان لێ بكات پشت بە خودا نەبەستین لەكاتێكدا ئەو ڕێنوێنى ڕێگاكانى كردوین و ئارام بگرین لە سەر ئەو ئازارانەى  دەماندەن  دەبا ئەوانەى دەیانەوێت پشت بە یەكێك ببەستن پشت بە خودا ببەستن. 
 لە بەرامبەر فشارەكانیشدا سرودى جاویدانى نەمرى باوەڕداران لە درێژایی مێژوو تارۆژى دواییش بریتییە لە:((...حَسْبُنَا اللّهُ ۆنِعْمَ الْۆكِیلُ ...)) (ێل عمران173) واتە: خودامان بەسە بۆ پشتیوانیمان و ئەو باشترین پشتیوان و كارڕاسایە.
2 - هەست كردن بە هێز و تواناى بڕیاردان : مرۆڤ كاتێك بڕیارى دا پشت بە خوداى گەورە ببەستێت، لە حاڵەتى دوودڵى و ڕاڕایی دەردەچێت و ڕزگارى دەبێت، ئومێدى بە كۆمەكى خودا لا پەیدا دەبێت چونكە یەكێك لەو شتانەى ناهێڵێت مرۆڤەكان لە كاتى پێویستدا بڕیار بدەن هەست بە نەبوونى پشتیوانى و ئەگەرى شكست و هەست بە بێ توانایی كردنە.  لەحاڵەتى پشت بە خودا بەستندا مرۆڤ هەست دەكات كە خودا یارمەتى دەدات و پشتى دەگرێت، لێرەشەوە بە ئازایەتى و جورئەتەوە هەنگاو دەنێت و لەكاتى پێویستدا بڕیار دەدات.
 هەروەها  پێغەمبەر(دخ) بە (ئیبن عباس) ى فەرموو :((استعن بالله و لا تعجز)) پشت بە خودا ببەستە‌و خۆت بە لاواز‌و بێ تواناو هیچ لەبارانەبوو نیشان مەدە. كەسێك پشتى بە دەستەڵاتێكى بێ سنور ببەستێت لەم گەردونەدا كە هەموو شتێكى لەبەر دەستدایە  چۆن دەبێت هەست بە هێزى خۆى نەكات ؟
3 - بەدەست هێنانى خۆشەویستى خودا : یەكێكى تر لە ئاسەوارەكانى پشت بە خودا بەستن ئەوەیە كە خوداى گەورە ئەو باوەڕدارەى خۆش دەوێت پشتى پێ دەبەستێت و متمانەى خۆى پێ دەبەخشێت: ((... إِنَّ اللّهَ یُحِبُّ الْمُتَۆكِّلِینَ)) (ێل عمران 159)  واتە : بێگومان بن كە خوداى گەورە ئەو كەسانەى خۆش دەوێت كە پشتى پێ دەبەستن. دیارە دەست خستنى خۆشەویستى خوداش بۆ باوەڕدار سەرمایەیەكى یەكجار بە نرخە.
4 - نەمانى دەستەڵاتى شەیتان بە سەركەسی پشت بە خودا بەستووەوە، مرۆڤەكان بەو ئەندازەى (باوەڕ) و (پشت بە خودا بەستن) یان هەبێت، بە هەمان ئەندازە لە دەستەڵاتى شەیتان ڕزگاریان دەبێت و دور دەكەونەوە، سەرەنجام لە لادان و خراپە كردنیش دەپارێزرێن، خوداى گەورە لەم بارەوە دەفەرموێت:(( إِنَّهُ ڵیْسَ ڵهُ سُلْگَانٌ عَڵى الَّژِینَ ێمَنُواْ ۆعَڵى رَبِّهِمْ ێتَۆكَّلُونَ )) (النحل99) واتە: بە دڵنیاییەوە شەیتان دەستەڵات‌و تواناى بەسەر ئەوانەدا نییە كە باوەڕیان هێناوە و پشت بە خودا دەبەستن.
شەیتان لە كاتێكدا دەتوانێت بەسەر مرۆڤدا زالأ بێت كە پەیوەندى مرۆڤ بە خوداوە لاواز بووبێت و بە دواى هەواو ئارەزوى خراپی خۆى كەوتبێت، بەڵام ئەگەر پەیوەندى لەگەلأ خوادا بەهێز بێت و پشتى پێ ببەستێت لە فێلأ و خراپەكانى شەیتان بەدور دەبێت.
5 - ئاسودەیی و ئارامى دلأ: یەكێك لە ئاسەوارەكانى (پشت بە خودا بەستن) ئارامى و ئاسودەیی دڵە، پشت بە خودا بەستن تۆوى ئومێد لە دڵدا دەڕەوێنێت‌و زەمینەى ڕزگاربوون لە فشارى دەرونى‌و دڵەڕاوكێ‌و پەرێشانى فەراهەم دەكات، چونكە هۆكارى سەرەكى فشار‌و دڵتەنگى لە مرۆڤدا لێكدانەوەى نادروستى مرۆڤە بۆ ڕوداو و پێشهاتەكانى ژیان‌و هەست كردن بە بێ توانایی و تەنهایی ‌و لەلایەكى دیكەوە مرۆڤ كاتێك پشت بە خودا دەبەستێت‌و باوەڕى بە داد پەروەرى و میهرەبانى و تواناى ئەو هەیە  ئەمە ئارام‌و دڵنیاى دەكات .
   مرۆڤ كاتێك پشتى بە خودا بەست،  هەست بە تەنهایی ناكات‌و،  لە هەموو ساتەكانى ژیانیدا هەست بە بەزەییو میهرەبانى‌و چاودێرى پەروەردگار دەرهەق بەخۆى دەكات‌و پەیوەندییەكى گەرم‌و گوڕ بە خوداى گەورەى دەبەستێتەوە، لێرەوە فشار‌و دڵتەنگى و پەستى لە ژیانیدا بە بەراورد لەگەلأ كەسانى دیكە كەمتر دەبێت و بە چاوى گەشبینیەوە دەڕوانێتە ژیان، هەروەها ئەگەر سەرچاوەیەكى دیكەی خەفەت‌و نیگەرانى مرۆڤ پشت كردنى هەندێك لە مرۆڤەكان‌و بە تایبەتیش مرۆڤە خراپەكان و ئازاردانى ئەوان بێت، ئەوا باوەڕ‌و پشت بە خودا بەستن واى لێ دەكات هەڵنەچێت‌و زۆر خەفەت نەخوات و ئەم باش بێ و ئەوەكەى دیكەش بە خودا بسپێرێت خوداى گەورە لەم ڕوەوە بە پێغەمبەر (د.خ) دەفەرموێت:((... فَأَعْڕچْ عَنْهُمْ ۆتَۆكَّلْ عَڵى اللّهِ ۆكَفَى بِاللّهِ ۆكِیلاً)) (النسا‌و81) واتە: گوێ مەدە پێیان (دووڕووەكان) و لە نەخشەكانى ئەوان ترس و بیم دات نەگرێت، پشت بە خودا ببەستە بەسە ئەو پشتیوان و بەرگریكارت بێت.

پرس :
1 - جیاوازیی نێوان پشت بە خودا بەستن و پشت لێكردنەوە (تواكل ) چییە ؟
2 - پشت بە خودا بەستن لەبەردەم كێشەكاندا چ بەرهەستێكى بۆ باوەڕدار هەیە  و پشت بە خۆ بەستن چییە و چ پەیوەندییەكیان بە یەكەوەیە؟ 
3 - بۆ دەبێت لە ژیاندا پشت بە خودا ببەستین ؟
4 - ئایا مرۆڤ  تەنها لە كاتى تەنگانەدا پشت بە خودا دەبەستێت ؟
گفتوگۆ :
پەیوەندیی نێوان پشت بە خودا بەستن و هەستكردن بە سەربەرزى چییە ؟





