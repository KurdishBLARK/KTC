
 وانەى حەوتەم
رێ و شوێنى سەردان و باروبۆكردن و دەستگرتن
 










پێویستە چەند ئاداب و ئاكارێكى پەیوەست بە گەیاندنی سۆز و خۆشەویستی فێرببین ،لەوانەش:
 ئاكارى یەكەم- مەبەست و نیاز پاك و،دڵسۆزى،خوداى پەروەردگار تەنها كارە پوختەكان وەردەگرێت،بۆیە پێویستە مرۆڤ پابەند بێت بەپوخت و پاكى لەپەیوەندیى خزمایەتیداو نیازی ئەم كارەى لەبەرخودابێت، نەك بۆروپایى و ناوبانگ و خۆپیشاندان.
ئاكارى دووەم- لە نزیكترین كەسیەوە دەست پێ بكات:
واتە پەیوەندی خزمایەتی  بۆ كەسە هەرەنزیكەكان پێویستترە،وەك دایك و باوك و... هتد.
پێغەمبەر(د.خ) لەوەڵامى پرسیارێكدا سەبارەت: شایستەترین كەس بۆپەیوەندی خزمایەتی،فەرموى: ((دایكت، پاشان دایكت، پاشان هەر دایكت، ئینجا باوكت و پاشان ئەویش كێ نزیكترە)).
 ئاكارى سێیەم- لەپەیوەندى و گەیاندنى رەحمدا ڕەچاوى ئەوەیان بكە زیاتر لە خودا ترسترە:
 بەواتاى ئەوەى:كام لەخزمانت لەخوداترستر بوو،كەسێكى پارێزكارو چاكتربوو،مافى (سیلەى رەحمى) زیاترە لەسەرت.هەروەها گەیاندنى رەحم بۆ كەس وكارى بێ بڕواش دروستە بەتایبەت گەرمەبەست پێگەیاندنى ئاین بێت، بۆ خزمى موسوڵمانى سست وكەمتەرخەمیش بەرێبازى ئامۆژگارى وبانگهێشت كردنى بۆ كردارى چاك و پابەندى بەئاینەوە،بەوەش هەر دەووترێت (سیلەى رەحم).

 ئاكارى چوارەم- شادكردنى خزمان:
 بەهەر شێوازێك بگونجێت،وەك:سەردان و بەسەركردنەوەیان بەتایبەت لەبۆنەكاندا وەك جەژن ولەدایكبون وئاهەنگى هاوسەرگیرى.هەروەها لەرێى تەلەفۆن ونامە بۆ ناردن ودیارى ناردن،هەواڵ پرسین و سەردانى نەخۆش و لێدانەبڕانیان ئەم ئاكارانە بناغەن بۆ خۆشەویستى و پەیوەندى توندوتۆڵ.بەم شێوەیەش دەتوانین دڵى یەكدی خۆش و شاد بكەین.



گفتوگۆ

1- وەڵامى راست لەنێوان كەوانەكاندا هەڵبژێرە:
1- ئەو كەسەى پەیوەندى خزمایەتى دەپارێزێت، ئەوەیە: ( لەو كەسە دادەبرێت كە هاتوچۆى نەكات – پاداشت لەسەر چاكە دەدات- تەنها لەبەر خودا خزمایەتى رادەگرێت)
2- لە ئاكارەكانى سیلەى رەحم ئەوەیە، كەس و لایەنى راگرى پەیوەندى خزمایەتى چاوەرێى (كرێ- پاداشت- پاداشتى خودا) لە بەرانبەر بكات.
3- راگرتنى پەیوەندى خزمایەتى لە نێوان كەس و كاردا( خۆشەویستى و رێز – قین و رقبونەوە- دورى لە یەكترگرتن) دەچێنێت.
2- كەسایەتى (خزمایەتى) ئەو ناوانەى خوارەوە پلە بەندى بكە:
1- ئامۆزا      2- باوك    3- برا     4- دایك
3- دووبوار(شێواز)ەكەى گەیاندنى رەحم، كامانەن ؟ بیان نوسە.
4- ئەم فەرموودانەى خوارەوە، ئاماژە بەكام بەرهەم و رێزدارى شایستە بە گەیاندنى رەحم، دەكەن:
1- فەرمودەى:(( لا یدخل الجنە قاگع الرحم)).
2- فەرمودەى: (( من أحب أن یبسگ له فی رزقه وینشأ له فی أپره، فلیصل رحمه)).
3- فەرمودەى: (( صلە الرحم وحسن الخلق وحسن الجوار یعمرن الدیار ویزدن فی الاعمار )).
4- فەرموودەى: ((اهل الجنە پلاپە: ژو سلگانٍ مقسگ متصدق موفق. ورجل رحیم رقیق القلب لكل ژی قربى ومسلم. وعفیف متعفف ژوعیال)) صحیح رواه مسلم.
5- فەرموودەى: ((قال الله تعالى حقَّتْ صحبتی للمتواصلین فیَّ))  (صحیح رواه أحمد).
