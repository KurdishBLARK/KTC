
وانەى شەشەم:
مرۆڤ و سەرچاوەكانى تـاوان
     لەگەڵ ئەوەدا كە خوداى گەروە ئەو هەموو ڕێزەى بەمرۆڤ بەخشیوە و بەهاى باڵاى لە بوونى ئەودا داناوە، كە مرۆڤ هاندەدات بەرەو چاكى‌و پاكى‌و بڵندى، ئەى بۆچى سەرەڕاى هەموو ئەو شتانە هەندێك لە مرۆڤەكان دەست دەدەنە خراپە‌و تاوان‌و ڕێگەى چاكەكارى‌و ڕەوشت‌و ئاكارى بەرزو خواناسانەیان لێ تێكدەچێت؟
    دۆزینەوەى  سەرچاوەو هۆكارى ئەم لادان‌و تاوانانە یارمەتیمان دەدات بۆ ئەوەى لە خراپە‌و تاوان بەدوربین‌و گیانمان ئاسودە‌و ژیانمان بەختەوەربێت‌و ڕێگە نەدەین فریو بخۆین، یاخود فریو بدرێین.
    گەر سەیرى قورئانى پیرۆزبكەین، دەبینین خوداى گەورە باسى زۆرێك لە هۆكارو سەرچاوەكانى لادانى مرۆڤ‌و تاوانى  بۆ كردوین، بەشێك لەوانەش بەم جۆرەى خوارەوەیە:

ئـ - هەست نەكردن بە نزیكى خوداى گەورە لێمانەوە: 
خوداى گەورە هەمیشە لەگەڵماندایە‌و چاوى لێمانە‌و لێمانەوە نزیكە‌و ئاگاى لە هەموو هەڵس‌و كەوتێكمان هەیە، هەروەك دەفەرمووێت:(( ۆڵقَدْ خَڵقْنَا الْإِنْسَانَ ۆنَعْڵمُ مَا تُۆسْوِسُ بِهِ نَفْسُهُ ۆنَحْنُ أَقْرَبُ إِڵیْهِ مِنْ حَبْلِ الْۆڕیدِ 16)) (ق 16).
   واتە: ئێمە مرۆڤمان بەدیهێناوە، و ئاگامان لەوەیە چ خەتەرەو وەسوەسەیەك بە دەرونیدا دێت‌و لە دڵى خۆیدا بیر لە چى دەكاتەوە. ئەگەر مرۆڤى موسڵمان ئەم ڕاستییەى بیر نەچێتەوە كە خوداى گەورە ئاگاى لە ناخى دڵ‌و دەرونى هەیە‌و هیچ شتێك لەو شاراوە نییە، و هەتا بڵێیت  لێى نزیكە، ئەوكاتە هەست بەچاودێرى ئەو دەكات‌و ئەمەش لە هەڵە‌و تاوان‌و خراپەكارى دەیگێڕێتەوە.

 ب - خۆشەویستى زۆرى ئەم دونیایە‌و لە بیر بردنەوەى زیندوبوونەوە و دوا ڕۆژ:
 خوداى گەورە دەفەرمووێت:( كَلَّا بَلْ تُحِبُّونَ الْعَاجِڵەَ 20 ۆتَژَرُونَ الْێخِرَەَ 21)         (القیامە 20- 21).
    واتە: نەخێر مەسەلەكە بەو جۆرە نییە، بەڵكو ئەوەیە كە ئێوە ئەم دونیا زوو تێپەڕەتان خۆش دەوێت‌و وازتان لە جیهانەكەى دیكە‌و دوا ڕۆژ هێناوە.
    هەڵبەت لە ئیسلام قەدەغە نییە مرۆڤ دونیا‌و ژیانى دونیاى خۆشبوێت‌و هەوڵى ژیانێكى پڕ لە خۆشگوزەرانى بدات، بەڵكو ئەوەى بەخراپە دانراوە بریتیە لەوەى مرۆڤ هەر بیر لەم دونیایە بكاتەوەو دواڕۆژو زیندووبوونەوە فەرامۆش بكات‌و كار بۆ ئەوە نەكات كە جیهانێكى دیكە هەیە‌و مرۆڤ  تێیدا زیندوو دەبێتەوەو لەسەر كردەوەكانى لە ژیانى ئەم دونیایەدا لێی دەپێچرێتەوە.

 پ - بێ ئاگابوون لە پیلانەكانى شەیتان‌و شوێنكەوتنى هەنگاوەكانى:
 هەروەك دەزانین خوداى گەورە پێى ڕاگەیاندووین كە شەیتان دوژمنى مرۆڤە:(( إِنَّ الشَّیْگَانَ ڵكُمْ عَدُوٌّ فَاتَّخِژُوهُ عَدُوًّا))(فاگر6). واتە: شەیتان دوژمنى ئێوەیەو ئێوەش بە دوژمنى بزانن.
    خوداى گەورە لە چەندین ئایەتى دیكەدا لە بەرامبەر فێڵ‌و نەخشەو شێوازەكانى شەیتان بۆ لە ڕێ لادانى مرۆڤ ئاگادارمان دەكاتەوە، هەروەك دەفەرمووێت:(( ێا أَیُّهَا النَّاسُ كُلُواْ مِمَّا فِی الأَرْچِ حَڵالاً گَیِّباً ۆڵا تَتَّبِعُواْ خُگُۆاتِ الشَّیْگَانِ إِنَّهُ ڵكُمْ عَدُوٌّ مُّبِینٌ 168 إِنَّمَا ێأْمُرُكُمْ بِالسُّو‌وِ ۆالْفَحْشَا‌و ۆأَن تَقُولُواْ عَڵى اللّهِ مَا ڵا تَعْڵمُونَ169))    (البقرە 168-169).
     واتە: ئەى خەڵكینە لەو شتە حەڵاڵ‌و پاكانەى لە زەویدایە بخۆن، و شوێن هەنگاوەكانى شەیتان مەكەون، چونكە ئەو دوژمنێكى ئاشكراى ئێوەیە، ئەو فەرمانتان پێ دەكات بە خراپە‌و كارى ناشیرین‌و قێزەون: و شتێك دەربارەى خودا بڵێن كە زانیاریتان لە بارەیەوە نییە‌و نایزانن.
     لێرەوە تێدەگەین كە خراپەو تاوان كردن‌و لە ڕێ لادان، جێبەجێكردنى فەرمانى شەیتانە لە كاتێكدا باوەڕدار دەبێت فەرمانى بەدیهێنەر‌و پەروەردگارەكەى جێبەجێبكات ‌و بەگوێی كەسێك نەكات  كە خوداى گەورە لە دلۆڤان ی خۆى بێ بەشى كردووە‌و كاروپیشەى هاندانى بەندەكانى خودایە بۆ خراپەو تاوان.


پرس:
  چى بكەین بۆ ئەوەى خۆمان لە خراپەو تاوان دوربخەینەوە؟

