
وانەی بیستەم
ڕێگرتن لە بەفیرۆدان و زیادەڕۆیی
بەفیرۆدان و زیادە رۆیی:
ئەوەیە كە پارەی زۆر سەرف بكەین یان لە رادەی ئاسایی خۆی لە خواردن و پۆشاك و نیشتەجێ بوون و لە خۆشیەكانی ژیان.
خودای گەورە فەرمانی ئەوەمان پێ دەكات كە زیادە رۆیی نەكەین كە دەفەرموێت: [..كُلُوا ۆاشْرَبُوا ۆڵا تُسْڕفُوا إِنَّهُ ڵا یُحِبُّ الْمُسْڕفِینَ]  (31 الاعراف).
چونكە سامان راسپاردەیە پێویستە بە باشی و بەشێوەیەكی تەندروست مامەڵەی پێ بكەین و بە خراپی بەكاری نەهێنین لەبەرئەوەی یەكێكە لە نعمەتەكانی خودای گەورە. و موسلمان بەرپرسیارە لای خودای گەورە بەرامبەر بەكارهێنانی سەروەتەكەی وەك دەفەرموێت: [ۆڵا تَجْعَلْ ێدَكَ مَغْلُوڵەً إِڵى عُنُقِكَ ۆڵا تَبْسُگْهَا كُلَّ الْبَسْگِ فَتَقْعُدَ مَلُومًا مَحْسُورًا] (29 الاسرا‌و).
خودای گەورە لەم ئایاتەدا بنەمایەكی داناوە، ئەویش ئەوەیە كە چاكترین كار ناوەندێتی نە مەسرەفی زۆر و نە بە رەزیلی كردن و دەست گرتنەوە بەڵكو لە ناوەندی هەردووكیان.

بوارەكانی بەفیرۆدان و زیادەرۆیی:
بەفیرۆدان لە هەموو بوارەكانی ژیان هەیە، بەڵام دیارترینیان ئەمانەن:
1-	زیادەرۆیی لە بەكارهێنانی ئاوو كردنەوەی بەلوعەی ماڵان بۆ ماوەیەكی زۆر بەبێ هۆ.
2-	زیادە رۆیی لە بەكارهێنانی كارەبا و نەكوژاندنەوەی روناكی و ئامێرە نا پێویستەكان.
3-	زیادەرۆیی لە بۆنە ئاینی و كۆمەڵایەتییەكاندا، وەك ئاهەنگی ژن هێنان و لە دایك بوون و تەعزییە و دەعوەتی خواردنی گەورە، بەبێ گوێدان و زیادەرۆیی لە خواردن و خواردنەوە تیایاندا.
زیان و دەرەنجامەكانى بە فیرۆدان:
1-	سەرف كردنی پارە لەشتی ناپێویست دا.
2-	بەرەنگاری فەرمانی خودا و مل كەچی شەیتانی تیایە.
3-	جڵەوشلكردن بۆ ئارەزووەكان و دووركەوتنەوە لە راستی.
4-	دەبێتە هۆی نەریتی خراپ و خۆ هەڵكێشان و گوێ نەدان.

گفتوگۆ:
1-	واتای زیادە رۆیی و ئیسراف چییە؟
2-	خودای گەورە بەچی فەرمانمان پێ دەكات لە خەرجكردنی دەرامەت بۆ پێداویستییەكانمان؟
3-	هەندێك لە بوارەكانی زیادە رۆیی باس بكە؟
4-	گرنگترین زیانەكانی بەفیرۆدان بڵێ؟

ئەمانە تەواو بكە:
1.	موسوڵمان بەرپرسیارە بەرامبەر ........ كە ئەبێت چۆن بیكات.
2.	باشترین كاركردن ..........كەیەتی.
3.	بەخشینەوە لە كاروباری ......... .
4.	قال تعالى: [ولاتجعل یدك.......... إلى عنقك ولاتبسگها كل البسگ فتقعد ..........].




یەكێك لە نیشانەكانى بەفیڕۆدانى ئاو