
 وانەی چواردەیەم:

مـــەنـزڵگەى دوایى 

      ئایە مرۆڤەكان دواى مردن دەچنە جیهانى دواییەوە یاخود پێش دەستپێكردنى ژیانى ئەو دونیا قۆناغێكى دیكەیان لە پێشەو دەبێت پێیدا بڕۆن؟ ئایا قۆناغى دواى مردن قۆناغى بێ ئاگاییە؟ باپێش هەموو شتێك لە روانگەى چەند ئایەتێكى قورئانیەوە سەیرى ئەم پرسە بكەین‌و بزانین مەنزڵگەى دوایى مرۆڤ كوێیەو چى بەسەردێت‌و هەڵوێستى مرۆڤەكان كە لە چۆنیەتى ژیانى ئەم دونیایەیانەوە سەرچاوەى گرتووە چییە:

 1 - خودا دەفەرموێت:(( حَتَّى إِژَا جَا‌و أَحَدَهُمُ الْمَوْتُ قَاڵ رَبِّ ارْجِعُونِ99ڵعَلِّی أَعْمَلُ صَالِحًا فِیمَا تَرَكْتُ كَلَّا إِنَّهَا كَلِمَەٌ هُۆ قَائِلُهَا ۆمِن ۆرَائِهِم بَرْزَخٌ إِڵى ێوْمِ یُبْعَپُونَ100))              (المۆمنون 99 – 100). 
 واتە: كاتێك مردن بەیەكێك لەوانە بگات (ئەوانەى چاكەكارنەبوون)دەڵێت: پەروەردگارم بمگێڕەرەوە بۆ دونیا بەڵكو كردەوەى چاك بكەم لەوەى لەوێ بەجێم هێشتووە. نەخێر ئەوە تەنها قسەیە كە ئەو دەیكات، دەنا تازە پەردەیەك لەنێوان ئەوو ژیانى دونیادا دروست بووە تا ڕۆژى هەڵسانەوەو زیندووبوونەوە. 

2- خودا دەفەرموێت:(( إِنَّ الَّژِینَ تَۆفَّاهُمُ الْمَڵائِكَەُ ڤَالِمِی أَنْفُسِهِمْ قَالُواْ فِیمَ كُنتُمْ قَالُواْ كُنَّا مُسْتَچْعَفِینَ فِی الأَرْچِ قَالْۆاْ أَڵمْ تَكُنْ أَرْچُ اللّهِ ۆاسِعَەً فَتُهَاجِرُواْ فِیهَا97 إِلاَّ الْمُسْتَچْعَفِینَ مِنَ الرِّجَالِ ۆالنِّسَا‌و ۆالْوِلْدَانِ ڵا ێسْتَگِیعُونَ حِیڵەً ۆڵا ێهْتَدُونَ سَبِیلاً 98))(النسا‌و 97- 98). واتە: ئەوانەى كە فریشتەكان گیانیان دەكێشن لە كاتێكدا بەرامبەر بەخۆیان ستەمیان كردووە پێیان دەڵێن: ئێوە لە كوێ بوون؟
دەڵێن: ئێمە لە زەویدا ڕەش‌و ڕوت‌و بێ دەسەڵات بووین.
پێیان دەڵێن: ئایا زەوى خودا فراوان نەبوو تاكو بەو حاڵە ڕازى نەبن‌و كۆچى تێدا بكەن؟
ئەوانە مەنزڵگەیان دۆزەخە كە چارەنووسێكى یەكجار خراپە.
3- خودا دەفەرموێت:(( الَّژِینَ تَتَۆفَّاهُمُ الْمَڵائِكَەُ گَیِّبِینَ ێقُولُونَ سَلامٌ عَڵیْكُمُ ادْخُلُواْ الْجَنَّەَ بِمَا كُنتُمْ تَعْمَلُونَ))( النحل 32).  
 واتە: چاكەكاران كاتێك فریشتەكانى خودا گیانیان دەكێشن دەڵێن سڵاوى خواتان لێ بێت، بڕۆنە بەهەشتەوە لەبەرامبەر ئەو كردەوانەى كردوتانە.
4- خودا دەفەرموێت:(( فَۆقَاهُ اللَّهُ سَیِّئَاتِ مَا مَكَرُوا ۆحَاقَ بِێلِ فِرْعَوْنَ سُو‌وُ الْعَژَابِ45 النَّارُ یُعْرَچُونَ عَڵیْهَا غُدُوًّا ۆعَشِیًّا ۆێوْمَ تَقُومُ السَّاعَەُ أَدْخِلُوا ێڵ فِرْعَوْنَ أَشَدَّ الْعَژَابِ46))            (غافر 45 - 46).
واتە: خراپترین سزا دەورى دارودەستەكەى فیرعەونى دا. ئەوانەى هەموو بەیانى‌و ئێوارەیەك دەخرێنە ڕوو و ئاگریان نیشان دەدرێت، كاتێكیش ڕۆژى دوایى بەرپابوو (فەرمان دەكات) كە دارودەستەى فیرعەون بخەنە خراپترین سزاو ئەشكەنجەوە.

پەیامى ئایەتەكان:
1- مرۆڤەكان لەكاتى مردندا ئەو هۆشیارى‌و توانایەیان هەیە كە بتوانن گفتوگۆ لەگەڵ خوداى گەورەو فریشتەكان بكەن‌و وەڵامى ئەوان بدەنەوە .
2- مرۆڤ دواى مردن دەچێتە دونیایەكەوە كە پێی دەوترێت (بەرزەخ) تا بەرپابوونى قیامەت لەو جیهانەدا دەمێنێتەوە كە قۆناغێكە لەنێوان مردن‌و ڕۆژى دواییدا.
3- مرۆڤ دواى مردن لە دۆخێكدا دەبێت كە پەى بە فریشتەكان بباو گفتوگۆیان لەگەڵدا بكات.
4- چالاكى جەستەى مرۆڤ لە بەرەنجامى پەیوەندى ئەوەوەیە بەگیان‌و دەرون ،لەم ڕووەوە كاتێك گیانى مرۆڤ لەلایەن فریشتەكانەوە وەردەگیرێتەوە، جەستە چالاكى‌و ئەو وزەیەی هەیەتى لە دەستى دەدات، بەڵام گیان چالاكى هۆشیارانەى خۆى هەر بەردەوام دەبێت.
5- قۆناغى یەكەمى پاداشت دانەوەى باوەڕداران‌و سزادانى بێ باوەڕان هەر لە بەرزەخەوە دەست پێدەكات.
6- جیهانى بەرزەخ ئەو سنوردارییەى ئەم جیهانەى نیەو مرۆڤ دەتوانێت پەى بەهەندێك شت بەرێت كە لەوەو پێش ئەو توانایەى نەبووە.
 یەكەم-  چ لێكچونێك لە نێوان دونیاو بەرزەخ لەلایەكەوە‌و بەرزەخ‌و ڕۆژى دوایى لەلایەكى دیكەوە هەیەو لە ئارادایە:
1-
2-
3-
4-

 دووەم - چ شتێك لە دونیاوە لەگەڵ مرۆڤ دەڕوات بۆ بەرزەخ‌و لەو جیا نابێتەوە؟
1-
2-
3-
4-

