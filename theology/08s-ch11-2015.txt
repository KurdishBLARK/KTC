
وانەی یانزەم
مەرجەكانى پێویستبونى رۆژو
ئـ - ئیسلامبوون.
ب - ژیرى‌و ئاوەز. بۆیە شێت رۆژوى لەسەر نیە. 
پ ـ پێگەیشتویى(بلوغ). چونكە مەبەست گوێڕایەڵ بوونەو منداڵیش ئەركى ئەم كارەى لەسەر نیە.

مەرجەكانى بەرۆژوبوون

1-	تەندروستى‌و لەش ساغى، خودا دەفەرموێت: (( ومَنْ كانَ مَریچاً أو على سَفَرٍ فَعِدَّەٌ مِن أَیّامٍ أُخَر))(185-البقرە)
2-	نیشتەجێى. واتە رێبوار نەبێت. 
3-	بۆ ئافرەتان(لەسوڕى مانگانەو بێنوێژى دواى منداڵبوون)یشدا نابێت.

سوننەتەكانى رۆژو

1-	پارشێوكردن. پێغەمبەر(د.خ) دەفەرموێت: ((تَسَحَّروُُا فَإنَّ فی السُّحوڕ بركەً)).
2-	دواخستنى پارشێو بۆ نزیكى بانگى بەیانى و پەلەكردن لەبەربانگ كردنەوەدا، هەر كەبانگى دا.
3-	بەربانگ كردنەوە بەچەند دەنكە خورمایەك، یان ئاو.
4-	دوعاكردنى كاتى بەربانگ، پێغەمبەر (د.خ) لەكاتى رۆژوشكاندندا، دەیفەرموو: ((ژهبَ الڤَمَأُ وێبتَلَّتِ العروقُ، وپبتَ الأجرُ إنْ شا‌ۆ الله تعالى)).



ئەو رەفتارو هەڵوێستانەى رۆژو دەشكێنن یان لەكەدارى دەكەن

بەم ئاكارو هەڵوێستانەى خوارەوە رۆژو یان بەتال دەبێتەوە یان لەكەدار دەبێت: لەئاین پاشگەزبوونەوە، رودانى بێنوێژى بۆ ئافرەت، خواردن و خواردنەوەو خۆرشاندنەوە، چونە ناوەوەى هەرتەنێك لەرێى بۆشاییە ئاساییەكانەوە بۆناو لەشى مرۆڤ ، ئەنجامدانى كارى سیكسى، هەموو ئەمانە رۆژو بەتاڵ دەكەنەوە گەر بەئاگاییەوە ئەنجامدران، لەوانەش كەرۆژو لەكەداردەكەن زیادە رەوى لەبەركارهێنانى بۆن و ئاو لەدەم وەردانى زیاد لەپێویست.

گفتوگۆ

1-	مەرجەكانى پێویستبونى رۆژو چیە؟
2-	ئەو ئاكارانەى دەبنە هۆى تێكدان و بەتاڵكردنەوەى رۆژو كامانەن بیانژمێرە؟

