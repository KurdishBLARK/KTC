
وانەی بیست و سێیەم
دادوەری لە ئیسلام دا

ئیسلام فەرمان بە دادوەری دەكات لە بڕیار داندا و بەڵگەش لەسەر ئەمە ئایەتی[...ۆإِژَا حَكَمْتُمْ بَیْنَ النَّاسِ أَنْ تَحْكُمُوا بِالْعَدْلِ...] (النسا‌و58). 
كەهانی موسوڵمانان دەدات بۆ دادوەری، وەك هۆیەك بۆ گەیشتن بەخودا پەرستی و باوەڕ بەپێی ئایەتی [...اعْدِلُوا هُۆ أَقْرَبُ لِلتَّقْۆى...] (المائدە8).
هەموو گەڵان لە سەدەی نوێدا داوای دادوەری دەكەن و خۆ بەخت دەكەن لە پێناو بەدیهێنانی، لەبەر ئەوەی دەزانن كە ژیان بەبێ دادوەری هیچ واتایەك نا بەخشێت.

ژیان لە سایەی دادوەری دا:
ژیانی خەڵك لە وڵاتێكی پڕ دادوەری دا بەمانە دەناسرێت:
1-	ئاسایش جێی ترس دەگرێتەوە.
2-	رەزامەندی جێی توڕەیی دەگرێتەوە.
3-	سەر بەرزی جێی سەر شۆڕی دەگرێتەوە.
4-	ئارامی جێی سەرلێشێوان دەگرێتەوە.
5-	بەختەوەری جێی بەد بەختی دەگرێتەوە.
6-	یەكسانی جێی جیاوازی دەگرێتەوە.

سیفەتەكانی فەرمان رەوای دادوەر:
1-	خاوەن دەرونێكی پاكژ.
2-	خاوەن بەزەیی.
3-	خاوەن دانایی و ئارامی.
4-	دوور لە زوڵم كردن.
5-	چۆك نەدان بۆ مەیل و ئارەزووەكان.
6-	یەكسانی پارێز لە بەرامبەر خەڵك دا و تەماشاكردنیان بەیەك چاو، بێ جیاوازی لە نێوان هەژار و دەوڵەمەند.
7-	ڕاوێژ بە خەڵكی دەكات و گوێ لە بۆ چوونەكانیان دەگرێت. خودای گەورە دەفەرموێت: [...ۆشَاوِرْهُمْ فِی الْأَمْڕ...] (ێل عمران159).
8-	ئازادی دەداتە هەموو ئەندامێك لە ئەندامانی نەتەوەكەی، بۆ ئەوەی هەڵبژاردن بكەن و خۆیان بناغەی وڵاتیان دامەزرێنن.

ئەو لایەنانەی كە دادوەری ئیسلام دەیانگرێتەوە:
1-	مافی هەژار و نەدارەكان بە خەرج كردنی پارەی پێویست بۆیان لەسەر مایەی زەكات و خێروچاكە.
2-	مافی بێكارەكان بە دابینكردنی كاری گونجاو بۆیان بەپێی توانایان.
3-	مافی پیر و پەككەوتەكان بە دابین كردنی ژیانێكى بەختەوەرانە.
4-	مافی هەتیوان بە پارێزگاری كردنی سەروەت و سامانیان و رێگرتن لە داگیركردن و خواردنی.
5-	مافی بێوە ژنان بە دابین كردنی ژیانێكى سەربەرزانە.
6-	مافی منداڵان لەسەر شانی باوكان.
7-	مافی دەوڵەمەندان بە پارێزگاری كردنی موڵك و سەروەت و سامانەكانیان.
مافی شوێنكەوتوانی ئاینەكانی دیكە بەڕێزگرتنی دید و بۆچون و پەرستگە و بۆنەكانیان و دوور كەوتنەوە لە هەموو هێرش كردنە سەریان، چونكە ئیسلام داوای ئەوەمان لێ دەكات وەك خودای میهرەبان دەفەرموێت: [...ۆجَعَلْنَاكُمْ شُعُوبًا ۆقَبَائِڵ لِتَعَارَفُوا...] (الحجرات13).

ئەو كاتانەی كە دادوەر ناتوانێت بڕیاریان تێدا بدات:
ئەگەر مرۆڤ ، لە باری ئاسایی و لەسەر خۆی دابوو ئەوەی بڕیاری لەسەر دەدات تەواوە، چونكە ئەقڵی لە باری ئاسایی خۆیدایە، بەڵام ئەگەر ئەو مرۆڤە لە باری توڕەیی و هەڵچوون دابوو ئەوا لایەنی ئەقڵی جێگیر نابێت و لەسەریەتى كە دادوەریی نەكات پێغەمبەر (د.خ) دەفەرموێت: ((لایحكم احدٌ بین اپنین وهو غچبان)).

پاداشتی فەرمانڕەوای دادوەر:
شوێنی دادوەران بەرزە لە لای خودای گەورە، چونكە ئەوان دەبنە روناكی ماڵەكان لە دنیادا، خودای گەورەش ماڵەكانی ئەوان لە رۆژی دواییدا رووناك دەكاتەوە لە بەهەشتدا. پێغەمبەر (د.خ) دەیفەرموو: ((إنَّ المقسگین عند الله على منابر من نور، الژین یعدلون فی حكمهم، وأهلیهم، وماوُلوا)) (رواه مسلم).
گفتوگۆ:
پ1/
1-	بەڵگەی ئایەتێك بهێنەرەوە كە ئیسلام هانی دادوەری دەدات؟
2-	ئایەتێك بنووسە لەسەر هاندانی موسوڵمانان بۆ (راوێژ كاریی لە فەرمانڕەوایی دا).

پ2/ هۆی ئەمانە بڵێ:
1-	پایەی دادوەران لای خودا بەرزە.
2-	ئەگەر مرۆڤ، لە باری سروشتی خۆی دا بوو ئەوەی بڕیاری لێ دەدات تەواو راستە.
3-	فەرمانڕەوای دادوەر تەواوی ئازادی دەدات بە هەموو ئەندامانی نەتەوەكەی.

پ3/ وەڵامی راست لە ناو كەوانەكاندا هەڵبژێرە:
1-	فەرمانڕەوای دادوەر خاوەن دەرونێكی پاكژە لە ناخی دا و................... . 
(چاكەی تیا نیە، پیسی تیا نیە)
2-	فەرمانڕەوای دادوەر خاوەن دەرونێكی پاكە...................... .
(خواری تیادا نیە، راستی تیادا نیە)
3-	فەرمانڕەوای دادوەر خاوەن دەرونێكی پاكژە لە بۆچونی دا............... .
(شێتی تیا نیە، ژیری).

پ4/ نیشانەی راست بەرامبەر دەستەواژەی راست و نیشانەی هەڵە بەرامبەر دەستەواژەی هەڵەكان دابنێ.
1-	فەرمانڕەوایی دادوەر بەهۆی ئەو بەزەیی و سۆزەی لە دڵی خۆی گرتووە بەزەیی بە خەڵك دا دێتەوە.
2-	فەرمانڕەوای دادوەر بەهۆی ئەو بەزەیی و سۆزەی لە خۆی گرتووە نانی خەڵك دەبڕێت.
3-	فەرمانڕەوای دادوەر مل كەچی هەوەس و ئارەزوەكانی نیە.
