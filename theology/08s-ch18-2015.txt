
وانەی هەژدەم
لەمافەكانى موسڵمان لەسەر موسڵمان
دوركەوتنەوە لەقسەى ناشیرین وناوزڕاندن وناو ناتۆرەو، دركاندنى نهێنى یەكدی

جنێودان وناوهێنانى یەكدى بەتانەو تەشەر ودەرخستنى كەم وكورى دوورن لەرەفتارى مرۆڤى موسڵمان وبەپێشیل كردنى مافى یەكدى دەژمێردرێن. 
پێغەمبەرى ئیسلام (د.خ) دەفەرموێت: ((لیسَ المۆمنُ بالگعّانِ ولا اللعّانِ ولا الفاحشِ البژی‌و )).
هەروەها دەفەرموێت: ((مَنْ سترَ عورەَ أخیهِ المسلم فی الدنیا سترَ الله عورتَهُ یومَ القیامە)).
بۆیە پێویستە دووربین لەرەفتارو ئاكارى ناپەسەندو ئەوەى بۆ خۆمان پێمان ناخۆشە بۆكەسى بەرانبەر بەكارى نەهێنین، چونكە دەبێتە هۆى:
1-	تێكچونى پەیوەندییەكان.
2-	دوشمنایەتى نێوان تاكەكان وكۆمەڵگەش.
3-	لەكەداركردن وروشاندنى كەسایەتى.


بەڵكو لەجیاتى ئەو ئاكارانە خۆشەویستى وئەمەك وهۆگرى لەنێوان تاكەكاندا بروێت وچرۆبكات، تا پەیوەندیەكان پتەوو ژیان ئاسودە بێت.


پاراستنى نهێنى ونەدركاندنى

یەكێكى تر لەو مافانەى پێویستە لەنێوانماندا پارێزراو بێت پاراستنى نهێنى وناتەواوى یەكترە، نهێنى سپاردەیەو سپاردەش لێپرسینەوەى هەیە، پێغەمبەرمان (د.خ) دەفەرموێت: ((اژا حدپ الرجلُ بحدیپٍ پُمَّ التفتَ فَهو أمانَەٌ)). واتە گەر كەسێك لەكاتى گێرانەوەى قسەیەكدا چاوى دەگێڕا كەواتە نهێنى تیابوەو پێویستى بە نەدركاندنە، ئەمەش بەشێكە لەرەوشتى بەرزو پاراستنى سپاردە.
نهێنیەكان سێ جۆرن:
1- ئەوانەى شەرعى ئیسلام فەرمانى كردوە بە نەدركاندنیان.
2- جۆرێكیش ئەوەیە خاوەن نهێنیەكە داواى نەدركاندنى دەكات.
3- ئەو جۆرەى پێویستە نەدركێنرێت بەڵام لەرێى پیشەو كارەوە ئاشكرا بووبێت.

گفتوگۆ
1- ئاشكراكردنى نهێنى وناتەواوى خەڵك دەبێتە هۆى ئـ-  .............. ب- ............ 
 پ- ............
2- جۆرەكانى نهێنى ئـ-  .............. ب- ............  پ- ............
3- نهێنى ........................ یەو دركاندنى لەشەرعدا ................ .
4- ................ مافیان بەسەریەكەوە هەیە لەو مافانەش پاراستنى .............. یە.
