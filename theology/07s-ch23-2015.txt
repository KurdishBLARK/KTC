
وانەی بیست و سێیەم

نوێژە بارانە (صلاە الاستسقا ْ)

گرنگی ئەم نوێژە: ژیانی ئادەمیزاد و گیانەوەران و روەك بە ئاوەوە بەندە، خودای گەورە دەفەرموێت: ((وجَعَلْنا منَ الما‌وِ كُلَّ شی‌وٍ حی)) (الانبیا‌و30) لە كاتی دوا كەوتنی باران و وشكە ساڵیدا، موسوڵمانان پەنا بۆ پاڕانەوە و نوێژە بارانە دەبەن، بە ئومێدی باران بارین، ئەمەش سونەتێكی چەسپاوە.

چۆنیەتی ئەنجامدانی نوێژەكە:
باش وایە پێشەوای موسوڵمانان پێش چەند رۆژێك رایگەیەنێت، تا موسوڵمانان خۆ ئامادەبكەن بۆ نوێژە بارانە و پەشیمان بوونەوە(تۆبە) و واز لە گوناهەكان بێنن و پابەندی پەرستش بن.
ئەم نوێژە بانگی بۆ نادرێت، نە قامەت، بەڵكو بە وشەی (الصلاە جامعە) بەرپا دەبێت، باشتر وایە نوێژكەران بچنە دەرەوەی شار یان گوند، و تەنانەت گەر ئاژەڵ دار بوون پێش خۆیانی بخەن. ژمارەی ركاتە كانی ئەم نوێژە دوانە و پێش نوێژ بە دەنگی بیستراو ئایەتەكان دەخوێنێت  و زیكرەكان دەكات، وەك نوێژی جەژن ئەنجام دەدرێت. لە ركاتی یەكەمدا دوای فاتیحە سورەتی (أعلى) و لە ركاتی دووەمدا سورەتی (غاشیە) لەلایەن پێشنوێژەوە دەخوێنرێت. پاشان وتار دەخوێنێت و نزا و پاڕانەوە بۆ باران دەكات و نوێژ خوێنان ئامین دەكەن.
پێشنوێژ روودەكاتەوە روگە و پۆشاكی سەرەوەی بەری خۆی، قۆلی راست بەلای چەپدا و چەپ بەلای راستدا هەڵدەگێرێتەوە و دەیپۆشیت. نوێژ خوێنانیش بە هەمان شێوە و پاش پاڕانەوە بڵاوەی لێدەكەن.

نزا و پاڕانەوەی پێغەمبەر (د.خ) لە نوێژە بارانەدا:
((اللهم أسقِنا الغیپَ ولا تَجعلنا من القانِگینَ، اللهم أنبِت لنا الزرعَ، وأنزِل علینا بركات السما‌وِ، وأنبِت لنا من بركات الارچ، اللهم اكشِف عنّا البلا‌ۆ، اللهم إنا نستغفرك، انَّك كُنتَ بنا غفّاراً، فأَرسلِ السما‌ۆ علینا مدراراً، اللهُمَّ إسقِ عبادَك، وبهائمك، وانشُر رحمتَكَ، وأَحیِ بلدَك المیِّت)).


گفتوگۆ
1-	واتای نوێژە بارانە (صلاە الاستسقا‌و) چییە؟
2-	حوكمی نوێژە بارانە چیە و چەند ركاتە؟
3-	نوێژە بارانە جیاوازی لە نوێژی جەژن چییە بینوسە؟
4-	لە نوێژە بارانەدا ....... ناوترێت، هەروەها ....... ناكرێت، بەڵكو بە وشەی ......... بانگی بۆ دەكرێت. باشوایە لە ........... شار ئەنجامبدرێت. باشتریشە پێشەوای موسوڵمانان بە .......... پێش نوێژەكە رایگەیەنێت.
5-	نزای نوێژە بارانە چۆنە؟ لەبەری بكە.

