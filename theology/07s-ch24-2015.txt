

وانەی بیست و چوارەم
نوێژی خۆر گیران و مانگگیران

خۆر و مانگ نیشانە و بەڵگەن لەسەر مەزنی بەدیهێنەریان، گەر زەوی كەوتە نێوان خۆر و مانگ ئەوا (مانگ گیران) روو دەدات، كاتێكیش مانگ دەكەوێتە نێوان خۆر و زەوی خۆر گیران روودەدات. لە ئاینی ئیسلامدا بە سونەت دانراوە لە كاتی روودانی ئەو دوو دیاردەیەدا دوو ركات نوێژ بكرێت.

چۆنیەتی نوێژەكە:
دوو ركاتە و قورئانی زۆریان تیا دەخوێنرێ و لە كڕنوشدا یادی زۆری خودا دەكرێت. ئەم نوێژە چوار سوژدەی تێدایە. ئەم فەرموودەیە دەیسەلمێنێت  نوێژەكە سونەتە: ((انَّ الشّمسَ والقمر ێیتان من ێیات الله لا ینكسفان لموت أَحد ولا لحیاته، فاژا رأْیتم ژلك فَصَلُّوا وادعوا الله تعالى)) (بوخاری و موسلیم دەیگێرنەوە).
باشترە بە كۆمەڵ بكرێت و بە (الصلاە جامعە) نوێژ خوێنی بۆ بانگ دەكرێت و، سونەتیشە پاش نوێژەكە وتار بخوێنرێت.


گفتوگۆ
1-	هۆكاری خوێندنی نوێژی خۆرگیران چییە؟
2-	ئایا لەو نوێژانەدا سوژدە هەیە؟
3-	ئایا دوای ئەو دوو نوێژە وتار خوێندنەوە هەیە؟