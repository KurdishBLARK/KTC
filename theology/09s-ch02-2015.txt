
وانەى دووەم
تواناى خوداى گەورە
توانا و دەسەڵات لەسیفەتەكانى خوداى گەورەیە و لە زاتى مەزنى خوداى گەورە جیا نابێتەوە [...إِنَّ اللَّهَ عَڵى كُلِّ شَیْ‌وٍ قَدِیرٌ] (البقرە 109).
واتە (خوداى گەورە بە دەسەڵات و توانایە بەسەر هەموو شتەكاندا)
خوداى میهرەبان دەفەرموێت: [ڵهُ الْمُلْكُ ۆڵهُ الْحَمْدُ ۆهُۆ عَڵى كُلِّ شَیْ‌وٍ قَدِیرٌ] (التغابن 1).
واتە:(خاوەندارێتى و ستایش بۆ ئەوە و دەسەڵاتدارە بەسەر هەموو شتەكاندا).
بەڵگەى هەستپێكراو لەسەر تواناو دەسەڵاتى خوداى گەورە وەك ئەوە وایە(یەكێك جل و بەرگێكى جوان و رازاوەى بینیبێت. كە لە قوماشێكى دەستكرد درووستكرابێت و بە هەموو جۆرە نەخش و  نیگارێك رازابێتەوە بڵێت ئەمە دەستكردى بێ گیانێكە یان مرۆڤێكى گێل و بێ توانا ئەنجامى داوە).
بەڵگەكانى توانا و دەسەڵاتى خودا لە گەردوون دا:
دیاردەى یەكەم-  دیاردەى سێبەر لە بڵاو بوونەوە و چوونە ناو یەكدا.
خوداى میهرەبان دەفەرموێت: [أَڵمْ تَرَ إِڵى رَبِّكَ كَیْفَ مَدَّ الڤِّلَّ ۆڵوْ شَا‌ۆ ڵجَعَڵهُ سَاكِنًا پُمَّ جَعَلْنَا الشَّمْسَ عَڵیْهِ دَلِیلًا 45 پُمَّ قَبَچْنَاهُ إِڵیْنَا قَبْچًا ێسِیرًا 46] (الفرقان).
ئەمە دیاردەى سێبەرە لە كاتى جوڵەیدا. ئەگەر مرۆڤ تەماشاى سێبەرى شتەكان بكات  دەبینێت كە سێبەرەكان بچووك یان گەورە یان پان دەبن و دەچنەوە یەك و جوڵەى سێبەر لەگەڵ جوڵەى زەوییە لە شوێنى نزیكى یان دوورى لەخۆرەوە. واتە رۆژ چاوساغى جوڵەى سێبەرەكانە و خوداى گەورە ئەیتوانى سێبەر رابگرێت بەڵام نەجوڵانى سێبەر بێ سوود دەبوو بۆ مرۆڤ. 
ئەویش خۆپاراستنە لە گەرمى لەكاتى بڵاو بوونەوەى سێبەردا و خۆدانە بەر تیشكى خۆر لە كاتى لاچوونى دا.
مرۆڤیش پێویستى بە هەردوو شێوازەكە هەیە.
دیاردەى دووەم- دابەش بوونى كات بۆ شەو و رۆژ.
خوداى گەورە فەرمویەتى: [ۆجَعَلْنَا اللَّیْڵ لِبَاسًا 10 ۆجَعَلْنَا النَّهَارَ مَعَاشًا 11] (النبأ).
كە  خوداى گەورە كاتى كردووە بە دوو بەشەوە لەپێناو سوودى مرۆڤ و بەردەوامى لە كاركردن لە رۆژدا و نوێبوونەوەى چالاكییەكانى لەكاتى شەودا و حەوانەوەى لە ماندوێتى رۆژ.
دیاردەى سێیەم- ناردنى (با) وەك پێشەنگى باران بارین.
خودا فەرمویەتى: [ۆهُۆ الَّژِی أَرْسَڵ الرِّێاحَ بُشْرًا بَیْنَ ێدَیْ رَحْمَتِهِ ۆأَنْزَلْنَا مِنَ السَّمَا‌وِ مَا‌وً گَهُورًا 48 لِنُحْیِێ بِهِ بَلْدَەً مَیْتًا ۆنُسْقِێهُ مِمَّا خَڵقْنَا أَنْعَامًا ۆأَنَاسِیَّ كَپِیرًا 49] (الفرقان).
ئەم دیاردەیە (باران بارین) لە دیاردە سروشتیەكانە  كە سوودى مرۆڤى تێدا بەرجەستە دەبێت. كە پاڵاوتەى ئاوى دەریاكان بەهۆى تیشكى گەرمى خۆرەوە هەڵم دەكات و لە شێوەى پەڵە هەورێكدا دەردەكەوێت و (باكان) دەیانخەنە ڕێ بۆ ئەو شوێنانەى كە وشك و تینوون و پێویستیان بە باران هەیە. دواى ئەوە باران دەبارێت و جۆگەلە و روبارو دەریایان لێ دروست دەبێت یان بەشێكى دەچێتە ژێر زەوى و ئاوى ژێر زەوى پێك دێنێت.









سودى مرۆڤ لە باراناو:
1-	باراناو  زەوى ئەژێنێتەوە و گژ و گیاى لێ پەیدا دەبێت.
2-	بۆ مرۆڤ و ئاژەڵ پێویستە. بەیەكەوە بۆ خواردنەوە و پاكژ كردنەوە و بۆ ئاودێرى ئاژەڵ و كشتوكاڵ بەكاردەهێنرێت.


دیاردەى چوارەم- ئاو سەرچاوەیە بۆ ژیان.
ئەم دیاردەیە سروشتییە بەڵام پەیوەندى بە زۆربوونى مرۆڤ و ئاژەڵ و كشتوكاڵە.
خوداى میهرەبان دەفەرموێت: [...ۆجَعَلْنَا مِنَ الْمَا‌وِ كُلَّ شَیْ‌وٍ حَیٍّ...] (30 الانبیا‌و).
چونكە خوداى گەورە هەموو بوونەوەرەكانى لە ئاودا درووست كردووە.



گفتوگۆ: 
1-	بەڵگە بهێنەوە لەسەر توانا و دەسەڵاتى خوداى گەورە بەمەرجێك لەو بەڵگانە نەبێت كە لە كتێبەكەتدا هاتووە.
2-	كات كراوە بە دوو بەشەوە ئـ..................... ، ب .....................
3-	كەڵك و سوودى هەرەیك لەمانە بڵێ : 
ئـ- سێبەر.
ب- رووناكى رۆژ و تاریكى شەو. 
پ- بــا. 
ت- زۆربوونى بونەوەران.
ج- باراناو.
4-	ئایەتێك بنووسە كە لەبەرت كردبێت، باس لە (توانا و دەسەڵاتى خوداى گەورە بكات)؟
5-	ئەم ئایەتە بە كورتى شى بكەرەوە [...ۆجَعَلْنَا مِنَ الْمَا‌وِ كُلَّ شَیْ‌وٍ حَیٍّ...]. (30 الانبیا‌و).

