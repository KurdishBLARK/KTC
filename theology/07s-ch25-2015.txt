
وانەی بیست و پێنجەم
نوێژی مردوو
گرنگیی ئەم نوێژە:
مرۆڤ لە ئاینی ئیسلامدا رێزدارە، زیندو بێت یان مردوو. كاتێكیش كۆچی دوایی دەكات لە ئیسلامدا ئەم كارانەی لە بەرانبەردا دەكرێت:
1-	شتن و بۆنخۆشكردن و كفن لەبەركردن.
2-	نوێژی لەسەر دەكرێت لەلایەن موسوڵمانانەوە.
3-	دەبرێت بۆ گۆڕستان، بە خاكی دەسپێرن و بۆی دەپاڕێنەوە.
4-	هاوبەشی خەم و پەژارەی خاوەن مردوش بە پێویست دانراوە.

بەڵگە لەسەر پایەی ئەم نوێژە:
پێغەمبەر (د.خ) دەفەرموێت: ((من شهد الجنازە حتى یُصلى علیها فلهُ قیراگ، ومن شهدها حتى تدفن فله قیراگان، قیل: ما القیراگان: قال مپل الجبلین العڤیمین)).
حوكمی نوێژەكە:
ئەم نوێژە (فەرزی كیفایە)یە، واتە بە ئەنجامدانی لەلایەن كۆمەڵێكەوە، ئەركەكە لە ئەستۆی هەموان دەكەوێت.
چۆنیەتی ئەنجامدانی نوێژی مردوو
ئەم نوێژە نوشتانەوە و سوژدە و دانیشتنی تێدانییە، خوێندنی قورئان و زیكر و نزاكانیشی لە لایەن پێشنوێژ و نوێژ خوێنانەوە هەر بە بێدەنگیە، رێ و شوێنی وەك لای خوارەوەیە:
1-	جەستەی مردوەكە رووەو روگە دادەنرێت.
2-	نوێژ خوێنان لە پشت پێشنوێژەوە ریز دەبەستن و روو لە روگە دەكەن، ژمارەی ریزەكان سێ ریز بێت باشترە.
3-	پێشنوێژ چوار تەكبیرە واتە (الله اكبر) دەكات و هەر جارەی دەستەكانی بەرز دەكاتەوە و نوێژ خوێنان بە دوایدا بە هەمان شێوە، وەك لای خوارەوە دیاریكراوە:
ئـ-     تەكبیرەی یەكەم: چونە نوێژ.
ب- دوای خوێندنی سورەتی فاتیحە بەبێدەنگی جاری دووەم (الله اكبر) دەكرێت.
پ- ئینجا خوێندنی زیكری سەلاوات بەم شێوەیە ((اللهم صلَّ على محمد وێل محمد كما صلیت على ابراهیم وعلى ێل ابراهیم الهم بارك على محمد وعلى ێل محمد كما باركت على ابراهیم وعلى ێل ابراهیم انك حمید مجید)) لای كەمی سەڵاواتەكەش ئەمەیە: (اللهم صلّ على محمد وێل محمد كما صلّیت على ابراهیم وعلى ێل ابراهیم انّك حمید مجید). پاشان تەكبیرەی سێیەم (الله اكبر).
ت- خوێندنی چەند نزایەك بۆ لێخۆشبوون لە مردوەكە، گەر منداڵیش بوو خوێندنی نزا بۆ باوك و دایكی، پاشان گوتنی (الله اكبر) ی چوارەم و سڵاودانەوە، وەك هەر نوێژێكی دیكە. هەموو ئەم زیكرانە بەراوەستاوی و بەپێوە دەبێت.
دوعا بۆ مردوو بەم شێوەیە سوننەتە:
((اللهم اغفر لحینا ومیتنا، وشاهدنا وغائبنا، وصغیرنا وكبیرنا، وژكرنا وأنپانا، اللهم من احییته منا فاحیه على الاسلام ومن توفیته منا فتوفه على الایمان، اللهم ان كان محسناً فزد فی احسانه وان كان مسیئاً فتجاوز عنه... یاأرحم الراحمین)).. یان هەر دوعایەكی دیكە.
دوای تەكبیرەی چوارەم باشوایە بڵێن: ((اللهم لا تحرمنا أجره (ها) ولا تفتنّا بعده (ها)). پاشان سڵاو بدرێتەوە.
ئەو داب و نەریتانەی شەرع قەدەغەی كردون لە كاتی مردنی كەسێكدا:
1-	لە خۆدان و بەرومەت و سنگا كێشان، یان قژ رنینەوە.
2-	دەنگ بەرزكردنەوە و هاوار و گریانی لاواندنەوە...هتد.
3-	پیاهەڵدان و هەڵبەست خوێندنەوە بۆ مردوەكە بە شێوەی سەردەمی نەفامى.
4-	دانانی جەستەی مردوەكە لە پێش دەمی نوێژ خوێنان، پێش نوێژی مردو.
5-	ئامادەبوونی سەرگۆڕستان لەلایەن ژنانەوە لە كاتی بەخاك سپاردنی مردودا.

گفتوگۆ
1-	ئەو كارانە چین پێویستە ئەنجام بدرێن بۆ كەسی مردو؟
2-	چەند تەكبیرە لە نوێژی مردودا هەیە؟
3-	بەڵگە لەسەر گرنگی و پایەی نوێژی مردو چییە؟               
4-	ئەم بۆشاییانە پڕ بكەرەوە:
 نوێژی مردو فەرزی ........ نوێژێكە بەبێ .......... و ........... و ............0
 خوێندنی قورئان و زیكرەكان تێدا بە شێوەی........... باشتریشە نوێژ خوێنان لە .......... ریزدا بوەستن.
5-	پاڕانەوە لە نوێژی مردودا چۆنە؟ كام شێوەت لەبەرە بیڵێ.
6-	ئەی پارانەوە لە نوێژی مردویەكدا كە منداڵ بێت، چۆنە؟
7-	چەند داب و نەریتێكی نەشیاو لە كاتی مردنی كەسێكدا بڵێ؟