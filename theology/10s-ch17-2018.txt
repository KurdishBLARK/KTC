
بەشی دووەم
ناساندنێكى گشتیى ئیسلام

وانەى حەڤدەیەم:

 ئـ - دەركەوتنى ئیسلام و هاتنى پێغەمبەر(د.خ):   
                                                                
      چیرۆكى سەرهەڵدانى ئیسلام لە هاتنى پێغەمبەرى مەزن(محمد) (د.خ)دەست پێدەكات، لەوكاتەوە كە خوداى گەورە قورئانى ناردە سەر دڵە پڕ سۆزو خۆشەویستەكەى، كە بە بەرنامەى ژیانى موسوڵمانان دادەنرێت ،بۆ ئەوەى ڕێنمایى هەموو مرۆڤایەتى بكات لە هەموو كات‌و شوێنێكدا بۆ سەر ئاینى پاكى ئیسلام، وەك خوداى گەورە دەفەرموێت:((اڵر كِتَابٌ أَنزَلْنَاهُ إِڵیْكَ لِتُخْڕجَ النَّاسَ مِنَ الڤُّلُمَاتِ إِڵى النُّوڕ بِإِژْنِ رَبِّهِمْ إِڵى صِرَاگِ الْعَزِیزِ الْحَمِیدِ))(ابراهیم 1).
    واتە: سوێن بە هەر سێ پیتى (ا.ل.ر)ئەم پەیامەى كە بۆمان ناردووى بۆ ڕزگاركردنى خەڵكە لە تاریكیەوە بۆ ڕوناكى بە پشتیوانى خوداى گەورە، بۆ ئەوەى ڕێنماییان بكات بۆ ڕێگەیەكى بەرزى سوپاسكراو، هەروەها خوداى گەورە بڕیارى داوە كە ئەم پەیامە بپارێزێت‌و هەتا ڕۆژى هەڵسانەوەش كەس ناتوانێت لەناوى ببات .وەك دەفەرموێت:         (( إِنَّا نَحْنُ نَزَّلْنَا الژِّكْرَ ۆإِنَّا ڵهُ ڵحَافِڤُونَ)) (الحجر 9). 
    واتە: ئێمە ئەم پەیامەمان ناردووە‌و ئێمە خۆشمان دەیپارێزین.لەدواى قورئانیش فەرموودەكانى پێغەمبەرمان هەیە كە بەهۆیەوە یاساو شەریعەتى ئیسلامى لێ وەردەگیرێت.                                                                                                          
   ئیسلام سەرەڕاى ئەوەى كە ئاینێكە لە هەمان كاتدا شارستانیەت‌و كولتورو پەیامێكى چاكسازییە، سەرچاوەیەكیشە بۆ زانست‌و مەعریفە.
    پێغەمبەر (د.خ) نێردراوێكى بەڕێزى خوداى گەورەو چاكسازێكى جیهانییە، خاوەنى پەیامێكى گەورەى ئاسمانییە، لە سەرەتادا توشى ڕووبەڕووبوونەوەیەكى سەخت بوو لەگەڵ خەڵكى نەفام‌و ستەمكاردا، چونكە لەلایەك نەیاندەویست واز لەبت پەرستى‌و ڕەوشتە خێڵەكییەكانیان بێنن، لەلایەكى دیكەش ستەمكاران زۆر لە دادپەروەرى ئیسلام دەترسان، چونكە ئیسلام بانگى مرۆڤى دەكرد بۆ یەكتا پەرستى‌و پەیوەستكردنى مرۆڤ لە ڕووى ڕۆحی‌و جەستەییەوە بەخوداوە كە پێویستى بە هیچ شتێك نەبوو، بەڵام ئاینەكانى پێشو دەبوایە بەهۆى بتێكەوە یان كەسێكەوە بگەشتایە بە خودا، لەبەر ئەوەى ئیسلام بانگەشەى بۆ ئازادى مرۆڤ دەكرد‌و هەمووى بەیەك چاو سەیر دەكردو كەسى بەگەورەتر نەدەزانى، لەبەر ئەوە ستەمكارو دەرەبەگ‌و خاوەن بەرژەوەندییە جۆر بەجۆرەكان دژایەتییان دەكرد، هەتا گەیشتە شەڕو كوشتار، هەر بەهۆى بەرگرى كردنى پێغەمبەرى خودا‌و پەیامەكەى لەخەڵكى چەوساوەو هەژارو نەدار‌و كۆیلەكان، ناچاریان كرد كە خۆشەویسترین نیشتیمانى خۆى كە(مەككە) بوو بەجێ بهێڵێت‌و لە دواى هەشت ڕۆژ بە ڕۆیشتن بە بیابان‌و كەژو كێوەكاندا لە 16رەبیعى یەكەم واتە20 /11/622 ز  گەیشتە شارى مەدینە، ئەمەش ناو دەبرێت بە (كۆچ) كە ئەمەش ڕوداوێكى گەورەیە لە مێژووى ئیسلامدا، چونكە بە سەرەتاى پتەوبوون‌و ڕەگ داكوتانى ئیسلام دادەنرێت‌و لە سەردەمى عومەرى كوڕى خەتابیشدا ئەم ڕۆژە كرایە سەرەتاى ساڵى كۆچى بۆ موسوڵمانان.

ب - پێناسەى ئیسلام:
     ئیسلام واتە ملكەچ بوونە بۆخوداى گەورە و پەرستنیەتى بەتاك و تەنها بەجێ هێنانى فەرمانەكانیەتى وبڕیارنەدانى هاوەڵە بۆى و وازهێنانە لەوشتانەى كەڕێگەى لێ گرتووە. ئیسلام ئەو ئاینەیە كەخواى گەورە بۆمرۆڤایەتى ناردووە و  وەك دەفەرموێت:(( إِنَّ الدِّینَ عِندَ اللّهِ الإِسْڵامُ)) (ێل عمران 19) .

 ئیسلام بەمانا تایبەتییەكەى:
     ئاستى تێگەیشتنى گەلان بە درێژایى مێژوو لەگۆڕاندا بووە، لەبەر ئەوەى هەتا مرۆڤایەتى بەرەو سەرەوە هاتبێت ئاستى زانست وزانیارى پێشكەوتوەو لەگەڵیدا مرۆڤیش بەرەو پێش كەوتن هەنگاوى ناوە، لەبەر ئەوە خوداى گەورەش بۆهەر زەمان وژینگەیەك پێغەمبەرێكى ناردووە، كاتەكەشى بۆدیارى كردووە، لەبەر ئەوە خوداى گەورە زانابووە بەوەى كەئەم سەردەمەى ئێمە سەردەمى زانست وپێشكەوتن‌و تەكنەلۆژیا دەبێت، لەبەر ئەوە ئاینێكى ناردووە كەلە هەموو ڕووەكانەوە تەواوبێت‌و موعجیزەى ئەم ئاینەش قورئان‌و زانستە‌و یەكەم ئایەتیشى بە وشەى (اقرأ) واتە بخوێنە دەست پێدەكات. 
   هەرلەبەرئەوە داواى لەشوێنكەوتوانى ئاینەكانى دیكە كراوە كەبەهاتنى ئەم ئیسلامە نوێیە شوێنى بكەون، چونكە ئەم ئاینە نوێیە لەهەموو ڕوویەكەوە تەواوەو كەم وكورتى تێدا نییە تایبەت نییە بەژینگەیەك‌و نەتەوەیەك بەڵكو بۆهەموو گەلانى سەرزەوى بەبێ جیاوازى هاتووە  وەك خوداى گەورە دەفەرموێت:(( ۆمَا أَرْسَلْنَاكَ إِلَّا رَحْمَەً لِّلْعَاڵمِینَ)) (الانبیا‌و107).
     واتە: ئێمە پێغەمبەرمان ناردووە هەتا سۆزو بەزەیى بێت بۆهەموو جیهانیان.
     لەبەرئەوە ئەم ئاینە كەموحەمەد پێغەمبەر (د.خ) هێناویەتى بۆهەموو مرۆڤایەتییە  بەبێ جیاوازى و تێیدا كەس لەكەس  گەورەتر نییە‌و هیچ نەتەوەو ڕەنگێك ڕێزى زیاترى نییە بەسەر ئەوى دیكەدا، تەنها بەكردەوەى چاك وخواپەرستى نەبێت.


پرس:
   بۆچى ئاینە ئاسمانییەكانى پێشوش بە ئیسلام ناو براون؟

گفتوگۆ: 
   ناوى ئیسلام پەیوەندى بە ئاشتى خوازییەوە چییە؟  

