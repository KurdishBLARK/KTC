
وانەی سێزدەم
سەعد كورى ئەبى وەقاس(ر.خ)
نموونەى باوەڕدارى بەهێزو پتەو

زانایەكى ئایینى لە كۆرێكى مزگەوتدا بە نوێژ كەرانى گوت: پلەكانى باوەڕ (ئیمان) لە دڵى موسڵماناندا یەك نییە, كەسى وا هەیە باوەڕى لاوازە و پشتى پێ نابەسترێ لە نێو كۆمەڵەدا دوو گەنج دانیشتبون بە ناوى (وریا و شاباز) دواى وتەكانى مامۆستا.
 وریا گوتى : بەشى یەكەم لە موسڵمانان ئەوانەن كە لەسەر رێبازى هیدایەتن و بەردەوامن , هیوادارم خوا ئێمەش لەو ریزەدا هەژمار بكات.
شاباز گوتى : منیش جارێك لە زانایەكى ترم بیست بەسەر هاتى (سەعدى كوڕى ئەبى وەقاسى) دەگێرایەوە كاتێك باوەڕى بە ئایینى نوێى ( ئیسلام) هێنابوو , چۆن دایكى مانى لە خواردن گرت تا پاشگەز بێتەوەو بچێتەوە سەر بیروباوەڕى باو باپیرانى كە بت پەرستى بوو , بەسەر هاتەكەش وەك لاى خوارەوە بوو :
سەعد دەڵێت : زۆر لەگەڵ دایكم باش بووم , كە باوەڕم بە ئایینى ئیسلام هێنا.
 دایكم گوتى : كوڕم كارێكى خراپت كرد , دەبێ بگەرێیتەوە سەر ئایینى باپیرانت یان دەست لە خواردن هەڵدەگرم تا دەمرم و بۆ تۆش نەنگى دەبێت و ئابروت دەچێت.
سەعد دەڵێت: منیش پێم گوت دایە , ئەو كارە مەكە .چونكە من بە هیچ نرخێك ئامادەنیم دەست لە ئایینى ئیسلام هەڵگرم , بەڵام دایكى سەعد شەو رۆژێك هیچى نەخوارد و بارى تەندروستى تێكچوو.  سەعد دووبارە گوتى : دایە گیان وازبێنە ئەگەر هەزار گیانت هەبێ و یەك لە دواى یەك دەربچن لە جەستەت , من واز لە ئیسلام ناهێنم , بۆیە دایكى لەوە گەیشت سودى نییە , دەستى بە خواردن و خواردنەوە كردەوە.
پاشان ئەم ئایەتانە دابەزین:((ۆۆصَّیْنَا الْإِنسَانَ بِۆالِدَیْهِ حَمَڵتْهُ أُمُّهُ ۆهْنًا عَڵى ۆهْنٍ ۆفِصَالُهُ فِی عَامَیْنِ أَنِ اشْكُرْ لِی ۆلِۆالِدَیْكَ إِڵیَّ الْمَصِیرُ 14 ۆإِن جَاهَدَاكَ عَلى أَن تُشْڕكَ بِی مَا ڵیْسَ ڵكَ بِهِ عِلْمٌ فَڵا تُگِعْهُمَا ۆصَاحِبْهُمَا فِی الدُّنْێا مَعْرُوفًا ۆاتَّبِعْ سَبِیڵ مَنْ أَنَابَ إِڵیَّ پُمَّ إِڵیَّ مَرْجِعُكُمْ فَأُنَبِّئُكُم بِمَا كُنتُمْ تَعْمَلُونَ 15)) (لقمان 14-15).



چەند پرسیارێك دەربارەى باسەكە
1-
ئـ- زاناكە سەبارەت بە چى باسى  بۆ نوێژ كەر دەكرد؟
ب- ئەو دوو گەنجە كێ بوون لە نێوان نوێژ كەراندا.
پ- وریا نزاى بۆ چى كرد دواى ئامۆژگاریەكانى زاناكە؟
ت- ئەو ئایەتە كامەیە دواى مشت و مڕى سەعد و دایكى هاتە خوارەوە؟

2- ئەم بۆشاییانەى خوارەوە بە وشەى گونجاو لە بابەتەكە , پڕبكەوە:
ئـ- شاباز گوتى : منیش لە زانایەكم بیست بەسەرهاتى ...................دەگێرایەوە.
ب- كاتێك دایكى بە ئیسلام بوونى سەعدى زانى بڕیاریدا................... .
پ-  سەعد گوتى : دایە , خۆت ماندو مەكە , تازە من واز لە................ .

خۆم تاقى دەكەمەوە:
ئـ- هاوكارى هاوڕێكانم دەكەم گەر بۆ كارێكى چاك كۆبوونەوە.
بـ- ئەگەر توڕە بووم قسەیەك ناكەم خودام لێ توڕە بكات.

چالاكى:
ئەم دوو ئایەتە لەبەر بكە:
((ۆۆصَّیْنَا الْإِنسَانَ بِۆالِدَیْهِ حَمَڵتْهُ أُمُّهُ ۆهْنًا عَڵى ۆهْنٍ ۆفِصَالُهُ فِی عَامَیْنِ أَنِ اشْكُرْ لِی ۆلِۆالِدَیْكَ إِڵیَّ الْمَصِیرُ 14 ۆإِن جَاهَدَاكَ عَلى أَن تُشْڕكَ بِی مَا ڵیْسَ ڵكَ بِهِ عِلْمٌ فَڵا تُگِعْهُمَا ۆصَاحِبْهُمَا فِی الدُّنْێا مَعْرُوفًا ۆاتَّبِعْ سَبِیڵ مَنْ أَنَابَ إِڵیَّ پُمَّ إِڵیَّ مَرْجِعُكُمْ فَأُنَبِّئُكُم بِمَا كُنتُمْ تَعْمَلُونَ 15 ))
                                                                                               (لقمان 14-15).




