
وانەى نۆیەم
 
3- 						  شەرمكردن










رەوشتێكە دەبێتە هۆى وازهێنان لە كارى ناپەسندو كەمتەرخەمى نەكردن لە بەجێهێنانى مافى خاوەن مافدا. ئەم رەوشتە یەكێكە لەو تایبەتمەندیانەى كە موسوڵمان لە كەسانى دیكە جیادەكاتەوە، وەك لەم فەرموودەیەى سەروەردا (د.خ) هاتووە: (( ان لكل دین خلقاً، وخلق الاسلام الحیا‌و)).
شەرمكردن سیفەتێكى جوانەو جوانى پتر بەڕەوشت وئاكارى خاوەنەكەى دەبەخشێت وەك گوڵێكە باخچە دەرازێنێتەوە و سەرنجى تەماشاوانى بۆ رادەكێشێت. لەم فەرمودەیەدا ئەم راستیە دەردەكەوێت پێغەمبەرمان (د.خ) دەفەرموێت: ((ما كان الفحش فی شی‌و قگّ الاّ شانه، وما كان الحیا‌و فی شی‌و قگّ الا زانه)). پێغەمبەرى مەزن(د.خ)  بۆ خۆى باشترین سیماى شەرمى هەبوە و، بە لقێكى باوەڕى هەژماركردوە.
جۆرەكانى شەرمكردن
1- شەرمكردن لە خودا: بڵندترین پلەى شەرمە. تۆى قوتابی گەشە دەكەیت و بەخششەكانى خوداى میهرەبان لە جەستەى خۆت و رۆزى و ئاوهەواى زەوی دایك, كە لەژمارە نایەن روونتر هەست پێ دەكەیت. ئایا خاوەنى ئەم نیعمەتانە شایستەى شەرم لێ كردن نییە؟
بێگومان بەڵێ. كاتێك باوەڕ لەدڵتا چرۆدەكات وگەشەدەكات، شەرم دەكەیت سەرپێچى پەروەردگارت بكەیت و بە چاودێرى نەزانى و یادى نەكەیت. چونكە وەلامى چاكە هەرچاكەیە. جا كەسێك هەیە لە خودا زیاتر چاكەى لەگەڵ تۆ كردبێت؟ ئایا دەكرێت وەڵامى چاكە بە خراپە بدەیتەوە؟ ئەوە كارى تۆو كەسى دیكە نییە دژى فیترەت و سروشتى پاك بجوڵێتەوە.
ب- شەرمكردن لەدایك و باوك:
لە نیشانەكانى پەروەردەى دروست شەرمكردنە لە باوك و دایك، هەروەها گوێرایەڵیان، هاوكاریكردنیان، بەدەمەوە چونیان لە ناساغیاندا، بە ئارامى و هێواشى و نەرم و نیانى دواندنیان، خۆ دورگرتن لە توندوتیژى بەرانبەریان، ئەمانە هەموى دەرەنجامى شەرمكردنن، چونكە ئەوان بە سۆزبوون لە گەڵت شەویان بەبێدارى بەسەر بردووە، لە كاتی نەخۆشیتا لە ئامێزیان گرتووى، تێریان كردووى، كەواتە شەرمەزاریە وەڵامیان بەئاكارى جوانتر نەدەیتەوە.
پـ- شەرمكردن لە پەروەردەكاران و مامۆستایان:
دەبێت مرۆڤ بە شەرم و ئارام بێت بەرانبەر مامۆستا چونكە پەروەردەو زانیاری پێدەبەخشن ئایندەى بۆ مسۆگەردەكەن، دەبێ مرۆڤ بە رووى گەشەوە، بە دەنگى هێواشەوە بە دەریایەك لە رەوشتى بەرزەوە، چۆكى ئەدەب لە بەردەمیاندا دابنێت، گوێڕایەڵى داواكانیان بێت، لە تاقیكردنەوەدا سەر راست بێت، ئامۆژگاریان لێوەربگرێت، دەستێكى هاوكار بێت بۆ مامۆستاكەى لەهەر كارێكدا بەرژەوەندى قوتابخانەى تێدایە.
ت- شەرمكردن لە گوفتاردا:
لە دووبواردایە:
یەكەم-وتە (وشە):
تا دەتوانیت وشەكانت كورت و بە پێى پێویست بێت، چونكە هەر وشەیەك لێپرسینەوەى لەسەرە، هەروەها مافى گوێگران رەچاوبكە و زۆرمەڵێ، بێزاریان مەكە، زۆربڵێى تەنگژەى بە دواوەیە.
هەروەها گاڵتەكردن كەمكەوە، چونكە سامى مرۆڤ ناهێڵێت و خۆت لە وتەى بێ بنەماو مەبەست بپارێزە، جنێو بەكەس مەدە، بەم شێوەیە ناحەزت نابیت و توشى كێشە نابیت.
دووەم-دەنگ:
با دەنگت بەئەندازەى پێویست بێت، هەستى گوێگر بریندار مەكە. خوداى گەورە دەفەرموێت:
((واغچچْ من صوتك إنّ أنكر الاصواتِ ڵصوتُ الحمیر)). (لقمان19)
ه- شەرمكردن لە پۆشیندا:
ئاینى ئیسلام سنورو ئەندازەى پۆشاكى شایستەى بۆ پیاو و ژنى موسوڵمان دیاریكردووە، بۆ پیاوان داپۆشینى نێوان ناوك و ئەژنۆ. بۆ ژنان جگە لە دەست و روخساریدا بپۆشێت، ئەمە سنورى خودایە فەرمانى خودایە، سەرپێچى لێكردنى بەزاندنى ئەو سنورەیە. 

راهێنانى(1)
1- فەرمودەیەكى پێغەمبەر(د.خ) بێنەوە موسوڵمانان ئاگاداربكاتەوە كە باوەڕو كارى داوێن پیسى پێكەوەو لەیەك كاتدا كۆنابنەوە.
2- فەرمودەیەكى دیكە بڵى داواى سپاردە پارێزى لە قسەى نهێنى بكات.
راهێنانى (2)
1- سیماكانى بەهاى داوێن پاكى چین(كامانەن)؟
2- بەهاى سپاردە پارێزى چییە؟
راهێنانى (3)
وەڵامى راست لە نێوان كەوانەكاندا بۆ ئەم بۆشاییانەى خودارەوە هەڵبژێرە:
1- موسوڵمانى داوێن پاك جیادەكرێتەوە بە ................(میوانداریكردن- ناوبانگى باش- زیرەكى )
2- سیفەتى شەرمكردن رەوشتى خاوەنەكەى ...............(دەرازێنێتەوە- لە كەداردەكات- دەروخێنێت)
3- گەر بەسپاردە مالێك درایە دەست یەكێك..........(دروستە دەستى بەسەر دابگرێت- پێویستە بیپارێزێت- دەتوانێت خەرجی بكات)
4- گەر موسوڵمان لە پەتاى بەدرەوشتى دوور بێت ئەوا............(لەكاریگەریى پارێزراوە- پتر ئارەزووى دەكات- ژیریى كەم دەكاتەوە)

دەروونم رادەهێنم لەسەر ئەم راستیانە:
1- كاتێك دەڕوانمە بەخششە لە ژمارە نەهاتوەكانى دەوروبەرم، لە زەوى رازاوەو تاڤگە رەنگینەكان ...هتد، بەخشندەیى خوداى میهرەبانم بۆ دەردەكەوێت و دەیپەرستم و شەرم دەكەم لەسەرپێچیكردن.
2- كەبیردەكەمەوە لە ئەرك و ماندووبوونى باوك و دایكم، شەونخونیان و پلانیان بۆ دابینكردنى ئایندەیەكى گەش بۆم، لە سۆزو میهریان تێدەگەم و شەرم دەكەم لەسەرپێچى كردنیان.

3- پەروەردەكاران و مامۆستایانم، هەردەم زانستم فێردەكەن و سوودم پێدەگەیەنن و پەروەردەى دروستم دەكەن، بۆیە شەرمە ئەگەر رێزیان نەگرم.
4- كە دەڕوانمە بێزاربوونى دەوروبەر، لە دەنگى بەرزو هاواركردن، تێدەگەم ئەوە كارێكى ناپەسندە، بە هێواشى دەیاندوێنم و شەرمدەكەم لە بێزاركردنیان.