
وانەى نۆیەم
وازهێنانى دەمارگیرى لە ئیسلام دا
پێغەمبەر (د.خ) فەرموویەتى: ((لیسَ مِنّا مَنْ دعا إلى عَصَبیّەٍ، ولیسَ مِنّا مَنْ قاتڵ على عصبیّەٍ، ولیسَ مِنّا مَنْ ماتَ على عصبیّەٍ)) (رواه أبو داود).
واتە: پێغەمبەر (د.خ) فەرموویەتى ((لە ئێمە نیە ئەو كەسەى بانگەوازى دەمارگیرى دەكات، لە ئێمە نیە ئەو كەسەى شەڕ لەسەر دەمارگیرى بكات، لەئێمە نیە ئەو كەسەى لەرێى دەمارگیری دایە)).
دەمارگیرى: وەرگرتنى كارەكان بەتوڕەیى وبەزۆر وقبول نەكردنى بەرامبەرەكەت ئەگەر لەسەر ڕاستیش بێت.پێغەمبەرمان(محمد) (د.خ) لەم فەرموودەیەدا بۆمان روون دەكاتەوە كە ئیسلام ئاینى سۆزو بەزەیى ویەكسانى وراستییە بۆ هەموو خەڵك، ئامانجى سەرەكى چەسپاندن وهاتنەدى بنەماى مرۆڤایەتیە. لەبەر ئەوە ئیسلام تانە لەو كەسانە ئەدا          كە بانگەوازى دەمارگیرى دەكەن. چونكە داخراوەى وتاك رەوییەو دەبێتە هۆى جیاگیرى وشەڕو ئاژاوەو دەست درێژى كردن بەرانبەر خەڵكى تر، چونكە مرۆڤەكان هەموو لەیەك باوك ویەك دایكن. وئاینى ئیسلام داواى كراوەیى وخۆشگوزەرانى ئەكات. خوداى گەورە دەفەرموێت : [ێا أَیُّهَا النَّاسُ إِنَّا خَڵقْنَاكُمْ مِنْ ژَكَرٍ ۆأُنْپَى ۆجَعَلْنَاكُمْ شُعُوبًا ۆقَبَائِڵ لِتَعَارَفُوا إِنَّ أَكْرَمَكُمْ عِنْدَ اللَّهِ أَتْقَاكُمْ...] (الحجرات13). ئەم ئایەتە پیرۆزە باس لەیەكبوونى رەگەزو پشتى خەڵك دەكات لەهەموو دنیادا لەبەرئەوە داوامان لێ دەكات هەموو جۆرە دەمارگیرى رەگەزو نەتەوەو رێبازو زمان لەناوبەرین وفرمان بەدانایى و دواكەوتەى ژیرى وزمانى شیرین بین لەبانگەوازو گفتوگۆكانماندا. خودا دەفەرموێت: [ادْعُ إِڵى سَبِیلِ رَبِّكَ بِالْحِكْمَەِ ۆالْمَوْعِڤَەِ الْحَسَنَەِ ۆجَادِلْهُمْ بِالَّتِی هِێ أَحْسَنُ...] (النحل 125).



هەروەها داوامان لێ دەكات هەڵسوكەوتمان لەگەڵً غەیرى موسڵماناندا باش بێت وئازاریان نەدەین چونكە ئاینى ئیسلام بەندە لەسەر ئاشتى ودادوەرى ویەكسانى. و پێغەمبەر (د.خ) داوامان لێ دەكات بەدەست درێژى نەكردنە سەر (أهل الژمە) یان زوڵم لێ كردنیان چونكە بەردەوام ئاینەكەمان داواى لێبوردەیى ئاینى وفكریمان لێ دەكات لەرێى رێزگرتنى هەموو ئاین وتایەفەو نەتەوەیەك ورێگەدان بەهەڵسوكەوتى مەراسیم وئازادى بیروراو ئازادى رادەربرین. وبۆهەمووان ژیانى برایەتى وئاشتى رێگە پێدراوە لەهەموو ئان وزەمانێكدا.


هەڵوێستى ئیسلامى لێبوردە لەخەڵك:
1-	ئیسلام ئاینى بەزەیى وبرایەتى وئاشتییە بۆ هەموو خەڵك.
2-	ئاینى ئیسلام تانە لەهەموو دەمارگیریەك دەدات.
3-	ئاینى ئیسلام هانى موسڵمانان دەدات بۆ لێبوردەیى ورێزگرتنى هەموو ئاین وخێل ورێبازو تایەفەكانى دیكە. هەروەها ئازادییە سەرەكیەكانى خەڵكانى دیكە.
4-	داوامان لێ دەكات بەگرتنى رێگەى ژیرى ودانایى لەگفتوگۆو لەناكۆكیەكانماندا.
5-	خراپە نەكردن بەرامبەر خەڵكى ناموسڵمان وئازارنەدانیان وهێرش نەكردنە سەریان.
گفتوگۆ:
1-	بۆچى ئاینى ئیسلام تانە لەدەمارگیرى دەگرێت؟ شێوەكانى دەمارگیرى باس بكە؟
2-	 ژێر دەستە (الژمیّ) كێیە و پێغەمبەر (د.خ) چیمان پێ دەلێ دەربارەیان؟
3-	هەندێك لەهۆكارەكانى بڵاوبوونەوەى دەمارگیرى باس بكە لەكۆمەڵگەدا.
4-	ماناى لێبوردەیى روون بكەرەوە.
5-	ئەم بۆشاییانە بە ووشەى گونجاو پڕبكەرەوە.
أ‌-	ئیسلام ئاینى ......... ، ............ ، ............. هەموو خەڵكە.
ب-ئیسلام تانە لەو مرۆڤانە دەگرێ كەداواى .......... ، ............  دەكەن.