
وانەی پازدەم
ئەبو عوبەیدەى دەستپاك (ر.خ)

دوانەى دەستپاكى و بەهێزى , خاوەنەكەیان دەڕازێنینەوە , بە دەستپاكیەكەى هەموان دوور دەبن لە زیان و ستەم  هێزەكەشى فاكتەرى پاراستنى ئەو سپاردەیەیە بە هەدەر ناچێت و بە كەسیش نافەوتێت.
دایكى رێژوان شەوێك تەماشاى زنجیرەیەكى تەلەفزیۆنى دەكرد كە دەربارەى هاوەڵێكى پێغەمبەر (د.خ) بوو بە ناوى (ئەبو عوبەیدەى جەراح) , بە هوداى كچى گوت نزیك بەرەوە با بەسەرهاتى ئەو هاوەڵە بەڕێزەت بۆ باس بكەم.
كچەكەى هاتە پێشەوە , گوتى : دایە گیان من زۆر پەرۆشى گوێبیستى بەسەرهاتى هاوەڵانى بەرێزىپێغەمبەرم (د.خ).
دایكى گوتى : من زۆر شاد و بەختەوەرم كە كچەكەم دەبینم لە ژیانى سەروەرمان و هاوەڵانى دەكۆڵێتەوە , تەمەنت درێژبێ كچم . جا گوێبگرە بۆ ئەم باسە گرنگە , شاندێكى كریستیانەكانى (نەجران) هاتنە لاى پێغەمبەر  (د.خ) ئەوەش دواى خستنە رووى باسێكى چڕ و پڕى ئیسلام , پێى فەرموون , ئەوە ئیسلامە , یان وەریبگرن یان سەرانە بدەن , ئەگەر نا خۆتان ئامادە بكەن جەنگتان لەگەڵ دەكەین . ئەوانیش بڕیاریاندا سەرانە بدەن بەرانبەر پارێزگاریكردن لە مافەكانیان لە دەوڵەتى ئیسلامدا , بۆیە خوازیارى ناردنى هاوەڵێك بوون لەگەڵیان كە دەستپاك و بەهێزبێت و ببێتە فەرماندار لە ناویاندا كارى كۆمەڵگەكەیان رێكبخات . پێغەمبەر (د.خ) فەرمووى شەو سەردانم بكەن كەسێكى شیاو دیارى دەكەم لەگەڵتان بێت . دەڵێن عومەرى كوڕى خەتاب زۆرى پێخۆشبوو ئەو كەسە خۆى بێت كە پێغەمبەر (د.خ) هەڵى دەبژێرێت بۆ ئەو ئەركە , بەڵام پێشەوا چاوەڕێى كرد تا ئەبو عوبەیدە هات , ئینجا پێى فەرموو : لەگەڵیان بڕۆ و دادوەرى لە نێوانیاندا بكە بەشێوەیەك خوا پێى رازى بێت . ئەبو عوبەیدە ئەو هاوەڵە بوو كە پێغەمبەر (د.خ) دەربارەى دەیفەرموو : ( هەموو نەتەوەیەك كەسێكى رازگرى تیایە , رازگرى ئەم نەتەوەش , ئەبو عوبەیدەیە).
كچەكەى گوتى : سوپاس دایە گیان . زانیارییەكى گرنگ بوو , بەم باسەت زیاتر شارەزا بووم لە ژیاننامەى هاوەڵان , بە تایبەت ئەبو عوبەیدە (خ.ر) . بۆیە دایكى گوتى : لە ئێستا بە دواوە , بە بەردەوامى چیڕۆك و ژیاننامەى هاوەڵانت بۆ دەگێڕمەوە , تا سودیان لێ وەرگرى و هەردوولاشمان پاداشتى خوایى وەرگرین.
پرسیار دەربارەى باسەكە
1-
ئـ-  سپاردە و دەستپاكى لە مرۆڤدا , واتاى چییە؟
ب- ئەى بەهێزى چى دەگەیەنێ؟
پ- ناوى ئەو هاوەڵە چییە , دایكى رێژوان لە  زنجیرە تەلەفزیۆنەكەیدا تەماشاى ژیاننامەى دەكرد.
2- وەڵامى راست لە نێوان كەوانەكاندا دیارى بكە:
ئـ- هەموو نەتەوەیەك رازگرێكى هەیە  , رازگرى ئەم نەتەوەیە ( زەیدى كورى سابتە , ئەبو عوبەیدەى جەراحە).
ب- پێغەمبەر فەرموى : بڕۆ لەگەڵیان و دادوەریان بكە لەوەدا كە (كۆكن , ناكۆكن) لەسەرى.
3- خۆم رادەهێنم:

ئـ- ئەگەر لەخۆم دڵنیا بووم لە ئەركێكدا كە پێم دەكرێت , هەوڵى بەجێهێنانى دەدەم تا لەو رێیەوە خزمەتێك بە وڵاتەكەم بكەم.
 ب- دەست لە كارێك وەرنادەم كە توانام بەسەریدا نەشكێ و شارەزا نەبم.

چالاكى
لە پۆلەكەدا , مامۆستا قوتابییەكى دەستپاك و خاوەن كەسێتى بەهێز دەست نیشان دەكات , كە رۆڵى مرۆڤێكى رازگر بگێرێت و هەڵوێست بنوێنێ لەبەر چاوى هاوڕێیانى.

