
وانەی پێنجەم

 ڕاوێژ:
ڕاوێژ لە گرنگترین بەها ئیسلامیەكانەو پەیوەستە بە مافى جیاواز بوون‌و بەشدارى سیاسی‌و كۆمەڵایەتى، لە ئیسلامدا مافێكە قورئان‌و سوننەت بڕیاریان لێداوەو ژیاننامەى پێغەمبەرو كردەوە‌و كارى هاوەڵانیش شایەتى بۆ دەدەن، ڕاوێژ لە ئیسلامدا بۆ فەرمانڕەواكان ئەرك‌و بۆ هاوڵاتیانیش مافە، بەڵام مافێكە قابیلى دەست بەرداربوون نییە، چونكە تەنها ماف نیە بەڵكو مافێكە تێكەلأ بە پابەندێتى موسوڵمانانە.
     ڕاوێژ بەهایەكە لە قورئان‌و سوننەتى پێغەمبەرەوە (دخ) سەرچاوەى گرتووە. خوداى گەورە لە قورئاندا لە وەسف كردنى خەسڵەتێكى  بنەڕەتى كۆمەڵى باوەڕداراندا دەفەرموێت:[   ] الشورى38.
واتە: كاروبارەكانى نێوانیان بە ڕاوێژ دەبەن بەڕێوە، وشەى (أمر) یش  یەكێكە لەو وشانە لە قورئاندا ئاماژەیە بۆ مەسەلە سیاسی‌و گشتییەكانى كۆمەڵ، لەم ئایەتەشەوە ئەم مەبەستانەى خوارەوە تێدەگەین: 
1-  راوێژ مافێكى گەلە و گەلیش مافى ئەوەى هەیە بە شێوازێك كە گونجاو بێت لەگەلأ سەردەمدا لەم مافە بەهرەمەند بێت‌و پیادەى بكات.
2-  باوەڕبوونمان بە ڕاوێژ ڕەتكردنەوەى تاكڕەوى‌و ستەمكارى لە باوەڕبونمان بە خوداو قورئانەوە هەڵقوڵاوە، هەر بۆیە باس كردنیشی لە ئایەتەكەدا بەرز كراوەتەوە بۆ ئاستى دوركەوتنەوە لە خراپەكان‌و بەجێ گەیاندنى ئەركە ئاینییە بنەڕەتییەكان وەك وەڵامدانەوە بە پەیامى خوداو نوێژكردن‌و بەخشین.
    هەروەها خوداى گەورە لە ئایەتێكى دیكەدا دەفەرموێت:
    [               •   ] ێل عمران 159. 
   واتە: چاوپۆشیان لێ بكەو داواى لێخۆشبونیان لە خودا بۆ بكە‌و لە كاروبارەكاندا ڕاوێژیان پێ بكە، جا دواى ئەوە (عەزمت) جەزم بكەو پشت بە خودا ببەستە، چونكە بەڕاست خودا ئەوانەى خۆش دەوێت كە پشتى پێ دەبەستن.
           هەڵبەت بۆ ئەوەى بە جوانى لە مەبەستى ئەم ئایەتە تێبگەین دەبێت ئەوە بزانین كە لە دواى جەنگى (ئوحود)و ئەو شكەستە سەربازییەى بەسەر موسوڵمانەكاندا لە جەنگەكەدا هات هاتۆتە خوارەوە، لە بەرەنجامى ئەم ڕوداوەو هاتنە خوارەوەى ئایەتەكەش بەو جۆرە ئەم شتانەى خوارەوە تێدەگەین:
1- پێغەمبەر (دخ) پابەند بوو بە بەرەنجامى ڕاوێژكردنەكەى لەگەلأ هاوەڵەكانیدا، گەرچی پێچەوانەى بۆچوونى خۆشی بوو.
2- هۆكارى بنەڕەتى شكستە سەربازییەكە  بە هۆى لە فەرمان دەرچوونی هەندێك لە هاوەڵەكان‌و چۆلأ كردنى شوێن‌و سەنگەرەكانیان بوو.
3- سەرەڕاى دووخاڵى پێشو واتە سەرەڕاى ئەوەى دووچارى شكستى كردن، نە خوداى گەورەو نە پێغەمبەریش (دخ) سەرزەنشتى هاوەڵان ناكەن لەسەر ئەوەى بەهۆى ڕاى ئەوانەوە دووچارى ئەوە بوون، بەڵكو لەبەر بایەخى گەورەى (ڕاوێژ) وەك بەها‌و بنەمایەكى دەسەڵاتدارى لە ئیسلامدا خوداى گەورە سەر لەنوێ فەرمان بە پێغەمبەر دەكاتەوە كە نابێت ئەو هەڵەو بەرەنجامە وابكات واز لە بەهاى ڕاوێژ بێنێت، بۆیە دواى ئەوەش دەبێت لە كارو بارەكاندا هەر ڕاوێژیان لەگەلأ بكەی، چونكە با خوێنى دەیان هاوەڵى پێغەمبەر (دخ) بڕژێت بەڵام پایەیەكى ژیانى سیاسی‌و كۆمەڵایەتى كۆمەڵى موسوڵمان دابڕێژرێت كە ئەویش (ڕاوێژ)و دوركەوتنەوەیە لە تاكڕەوى‌و خۆسەپاندن. 
4- خوداى گەورە بە شێوەی فەرمان پێكردن بە پێغەمبەر(دخ) دەفەرموێت دەبێت لە كاروبارەكاندا ڕاوێژیان پێ بكەیت، ئەمەش(ڕاوێژ) دەكاتە ئەرك بۆ پێغەمبەر و پایەكانى ژیان.
هیچ كەسێك بە ئەندازەى پێغەمبەر (دخ) ڕاوێژى بە هاوەڵانى نەكردووە، لە كاتێكدا ئەو پێغەمبەر بووەو لەلایەن خوداوە سروشی بۆ هاتووە،  بە زۆرى كاروبارەكانى بە ڕاوێژ لەگەلأ هاوەڵەكانى بەڕێكردووە.









گفتوگۆ:
گەل‌و كۆمەڵ موسوڵمانەكان دەتوانن بە گوێرەى گۆڕانەكان‌و پێویستى سەردەمەكەى خۆیان شێواز‌و میكانیزمى گونجاو بۆ پیادە كردنى بەكار هێنانی ڕاوێژكردن دابنێن.
ئەمە شیبكەوە.


