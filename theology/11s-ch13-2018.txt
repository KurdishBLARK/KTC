
وانەی سێزدەیەم
4 - ئازادى  بیروباوەڕ و  ئاین 
ئازادى بیروباوەڕ و ئاین واتە مرۆڤ ئازاد بێت لە هەڵبژاردنى بیروباوەڕ و ئاین‌و بۆ هیچ هێزو دەسەڵات‌و كەسێك نەبێت لە دەرەوەى قەناعەت‌و ئیرادەى ئازادى خۆیەوە بیروباوەڕێكى بەسەردا بسەپێنێت.
ئیسلام لە سەردەمێكدا كە بەزۆر سەپاندنى ئاین‌و بیروباوەڕ لە زۆر شوێنى دونیادا باو بوو جاڕى ئازادى باوەڕهێنان‌و ئاین‌و بیروباوەڕیدا و دژى زۆرلێكردن(إكراه)و دەمارگیرى ئاینى‌و بیروباوەڕى وەستایەوە ، ئەم بنەما بەرز و ئازادییەش لە چەندین ئایەت و فەرمودەدا چەسپیوە،((ڵا إِكْرَاهَ فِی الدِّینِ قَد تَّبَیَّنَ الرُّشْدُ مِنَ الْغَیِّ)) (البقرە256) واتە: زۆركردن لە ئایندا نییە‌و كەس نابێت بە زۆر بكرێت بە موسوڵمان ڕێگەى ڕاست و گومڕایی لە یەكدى جیاكراوەتەوە و مرۆڤ ئازادە كامیان هەڵدەبژێرێت .هەروەها بەرامبەر بە پێغەمبەر(دخ) دەفەورموێت:((ۆڵوْ شَا‌و رَبُّكَ ڵامَنَ مَن فِی الأَرْچِ كُلُّهُمْ جَمِیعًا أَفَأَنتَ تُكْڕهُ النَّاسَ حَتَّى ێكُونُواْ مُۆْمِنِینَ))(یونس99) واتە: ئەگەر پەروەردگارت بیویستایە ئەوا هەرچى وا لەم زەویەدا سەرجەم باوەڕیان دەهێنا ، ( بەڵام ئەو ئەمەى نەویستوە و ئازادى باوەڕهێنانى داوەتەوە دەست مرۆڤەكان خۆیان) ئایە تۆ زۆر لە خەڵكى دەكەى تا ببنە باوەڕدار ؟ ڕوونە كە پرسە بۆ سەرسوڕمانە و ئەوە دەگەیەنێت كە خوداى گەورە ئەو مافەى پێ نەداویت و ئەوەى لەسەر شانتە جوان و ڕون ڕاگەیاندنى ئەو پەیامەیە كە خودا بۆى رەوانە كردوى:(( ۆقُل لِّلَّژِینَ أُوْتُواْ الْكِتَابَ ۆالأُمِّیِّینَ أَأَسْڵمْتُمْ فَإِنْ أَسْڵمُواْ فَقَدِ اهْتَدَواْ وَّإِن تَۆلَّوْاْ فَإِنَّمَا عَڵیْكَ الْبَڵاغُ ...))(ێل عمران20) واتە: بڵێ بەوانەى كتێبیان بۆ ڕەوانە كراوە و ئەوانەش كە بۆیان رەوانە نەكراوە، ئایا موسوڵمان بوون ؟  ئەگەر موسوڵمان بوون ئەوە ڕێنمایی خودایان وەرگرتووە، و خۆ ئەگەر پشتیان لە بانگەوازى خودا هەڵكردووە و باوەڕیان پێ نەهێناوە، ئەوە بزانە كە ئەوەى لەسەر شانى تۆیە تەنها راگەیاندنى پەیام و بانگەوازەكەیە نەك شتێكى دیكە .
چونكە خودا ئازادى هەڵبژاردنى ئاین و باوەڕى بە مرۆڤ بەخشیووە ‌و لە بەرامبەر ئەو ئازادیەشــەوە بەرامبەر بە خــــــودا لە ڕۆژى دواییدا لێپـرســـراوى كردووە، ئەوەى ئــەركى پێغەمبەر(دخ)و زاناو بانگخوازانى دواى ئەوە تا ڕۆژى دوایی رونكردنەوەى هەق و ڕاستیەكان و ئامۆژگارى و هەوڵدانە  بۆ قەناعەت پێكردنى مرۆڤەكان، بۆ ئەوەى ڕێگەى ڕاستى خودا بگرن:(( ۆقُلِ الْحَقُّ مِن رَّبِّكُمْ فَمَن شَا‌و فَلْیُۆْمِن ۆمَن شَا‌و فَلْێكْفُر  ...))(الكهف29) واتە: ئەى محمد تۆ ئەو هەقەى لەلایەن خوداوە هاتووە بە خەڵكى بگەیەنە، دواى ئەوە هەر كەس خواستى با باوەڕبێنێت‌و هەر كەسێكى دیكەش ویستى با كافرو بێ باوەڕ بێت.
وەك بەشێك لەو دەستەبەرییانەى قورئانیش بۆ ئازادى ئاین و پەرستن‌و پاراستنى مافى ئەوى دى ئاینى و شوێنكەوتەى ئاینەكانى دیكەو بە تایبەتیش ئاینە ئاسمانیەكان خستویەتیە ڕوو لە موسوڵمانانى قەدەغە كردووە  هیچ شێوازێكى نادروست لەكاتى مشت‌و مڕ كردندا بەرامبەر خاوەن پەیامەكانى دیكە بەكار بێنن:((ۆڵا تُجَادِلُوا أَهْڵ الْكِتَابِ إِلَّا بِالَّتِی هِێ أَحْسَنُ إِلَّا الَّژِینَ ڤَڵمُوا مِنْهُمْ)) (العنكبوت46) واتە: بە باشترین شێواز نەبێت مشت‌و مڕ لەگەلأ خاوەن ئاینەكانى دیكە نەكەن.
لەبەر ڕوناكى ئەم بنەماو دەقە پیرۆزو بەرزانەى ئیسلام‌و شەریعەتەكەى، ئازادى پەرستنى بۆ شوێنكەوتووى ئاینەكانى دیكە دەستەبەر كردووە، بۆیە قەدەغەى كردووە لە موسوڵمانان دەستدرێژى بكەنە سەر پەرستگە‌و بیروباوەڕیان‌و بۆیان هەیە لە بوارى بیروباوەڕ و بارى كەسێتیدا بەگوێرەى ئاینەكانى خۆیان بجوڵێنەوەو تەنانەت هەندێك شت كە لە ئیسلامدا حەرامەو لە هەندێك لە ئاینەكانى دیكەدا حەرام نەكراوە وەكو مەى خواردنەوە و خواردنى گۆشتى بەراز لێیان قەدەغە ناكرێت، لە رووى مێژویشەوە وڵاتانى ئیسلامى بە بەراورد لەگەلأ بەشەكانى دیكەى جیهاندا فراوانترین ئازادى ئاین و بیروباوەڕى تیدا بووە، تەنانەت لەسەردەمى عەبباسیەكاندا زاناى ئاینە جۆراوجۆرەكان و هەندێك جار بێباوەڕەكانیش لە مزگەوت و خوێندنگە و كۆشكى سوڵتاندا بە شێوەیەكى زانستى گفتوگۆیان لەسەر ئاینەكان كردووە . 
بە كورتى ئیسلام ئازادى بیروباوەڕ و ئاینى بۆ ناموسوڵمانەكان دەستەبەر كردووە، و ئازادى خواپەرستى پێ داون و زانایانیش لەم بارەیەوە ڕێساى گشتییان لە قورئان و فەرمودەكان هەڵێنجاوە كە دەڵێن  (اتركوهم و ما یدینون) واتە: وازیان ڵێ بێنن با بەگوێرەى ئەو ئاینەى باوەڕیان پێیەتى خواپەرستى بكەن و ژیان و ڕەفتارى خۆیان ڕێكبخەن. لە ڕووى مێژوییشەوە ئیسلام خاوەنى دروشمى زێڕینى زۆر لێكردن لە ئایندا نییە (ڵا إِكْرَاهَ فِی الدِّینِ) تەنانەت دووڕووەكانیش لە ژێر سایەى ئیسلامدا ئازادییان پارێزراو بوو لە كاتێكدا جەنگى دەرونییان دژ بە موسوڵمانان بەرپا كردبوو و بە شێوازى ناشیرین باسى پێغەمبەر (د.خ) و باوەڕدارانیان دەكرد، هەر بۆیە نە بە زۆر كەسێك دەكاتە موسوڵمان‌و نە موسوڵمانێكیش بە زۆر لەناو بازنەى ئیسلامدا دەهێڵێتەوە چونكە باوەڕ پەیوەندى بە دلأ‌و دەرون‌و قەناعەتى ناوەوەى مرۆڤەوە هەیە, بۆیە لە هەموو قورئاندا ئایەتێك نییە باس لەوە بكات كە یەكێك لە ئیسلام هەڵگەڕێتەوە دەكوژرێت،  بەڵكو تەنها باسی ئەوەیە لە قیامەتدا ڕووبەڕووى سزا دەبێتەوە.

پرس :
1ـ چۆن دەیسەلمێنیت كە ئیسلام بڕواى بە ئازادى  ئاین و بیروڕا هەیە ؟
2ـ بۆچى دەستدرێژى كردن بۆ سەر ئاین‌و بیروباوەڕو پەرستگەو مافەكانى شوێنكەوتووى ئاینەكانى دیكە قەدەغەیە ؟

