
وانەى سیەم: 

 سێیەم ــ بە دەست هێنانی هۆشیاری و ڕۆشنبیری:
     یەكەمین وشەى قورئانى پیرۆز بە (إقرأ) واتە بخوێنە دەست پێ دەكات:(( اقْرَأْ بِاسْمِ رَبِّكَ الَّژِی خَڵقَ))(العلق 1) ، واتە: (بخوێنە بەناوى ئەو خودایەى كە دروستى كردوی).
هەروەها لەئایەتێكى دیكەدا بە پیتێكى نوسین و پێنووس سوێند دەخوات:((ن ۆالْقَڵمِ ۆمَا ێسْگُرُونَ))(القلم 1).
     ئەمەش ماناى گرنگى زانست‌و فێربوونە لە ڕوانگەى ئیسلامەوە‌و هاندانى موسڵمانانە بۆ ئەوەى لەڕێگەى زانستەوە خودا بناسن.
     ئیسلام فێربوون دەكاتە ئەرك لەسەر هەموو موسڵمانان‌و ئەگەر یەكێك هەوڵى بۆ نەدات لە ڕوانگەى شەرعەوە تاوانبار دەبێت، پێغەمبەریش بۆ ئەم مەبەستە دەفەرموێت:((گلبُ العلمِ فریچەٌ على كلِّ مسلِمٍ ومُسلِمەٍ)). واتە: فێربوونى زانست ئەركە لەسەر هەموو موسڵمانێكى پیاوو ژن.
      لەبەر ئەوە گەنجى موسڵمانى هەرزەكار پێویستە وەك فەرمانێكى ئاینەكەى كەسێكى زیرەك‌و هۆشیارو لێهاتوو بێت‌و فێربوونى زانست بە فەرز بزانێت.
 بۆ ئەوەش كە ببیتە هەرزەكارێكى موسڵمانى ڕۆشنبیر پێویستە چەند مەرجێكت تێدا بێت:
 ئـ - خۆت بناسە:
خوداى گەورە لەئایەتێكدا دەفەرموێت:(( ۆفِی أَنفُسِكُمْ أَفَڵا تُبْصِرُونَ))(الژاریات21) واتە:(لەخۆتاندا هەیە بۆ نایبینن).
مرۆڤ ئەوەى نایزانێت بە دوژمنى خۆى دەزانێت، بۆ ئەوەى خۆتت خۆش بوێت پێویستە خۆت بناسیت‌و زانیاریت هەبێت دەربارەى خۆت هەتا بتوانیت بیپارێزیت، لەبەر ئەوە پێویستە ئەم زانیارییانەت هەبێت:
 1 - سیفاتى هەر قۆناغێكى ژیانى مرۆڤ لەمنداڵى‌و هەرزەكارى‌و گەنجى‌و پیرى.
 2 - زانیاریت هەبێت لەسەر پێكهاتنى جەستەى مرۆڤ‌و كۆئەندامەكانى‌و چى پێویستە بۆ پاراستنیان لەنەخۆشى‌و ڕاگرتنى جەستە بە تەندروستیەكى باش.
