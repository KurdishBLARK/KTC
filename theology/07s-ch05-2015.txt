

وانەى پێنجەم
وەرگرتنى پەرستش لەلاى خوداو ، مەرجەكانى
وەرگرتنى پەرستش بە سێ مەرج دەبێت لاى خودا:
1- پەرستكار خاوەن باوەڕبێت:
كاتێك پەرستشى مرۆڤ جێدەگرێت و خودا وەریدەگرێت ئەم مەرجانەنەى تێدابێت: بڕوا بەخودا، فریشتەكانى، گشت پەیامەكانی و هەموو پێغەمبەرانى و رۆژى دوایى و چارەنووس بە خۆش و ناخۆشیەوە ، بە پێى ئەم ئایەتە: ((من عمل صالحا من ژكر أو أنپى وهو مۆمن فلنحیینه حیاە گیبە)) (النحل97).
2- پەرستش تەنها بۆ خودابێت: 
واتە باوەڕدار تەنها مەبەستى خوداو رەزامەندى بێت دوور لە هاوبەشكارى وبەرژەوەندى و چاوەڕێى سودى دونیایى، بە پێى ئەم ئایەتە: ((فَمَنْ كان یرجوا لقا‌ۆ رَبِّه فَلیعملْ عملاً صالحاً ولایُشّڕك بعبادە ربِّه احداً)) (الكهف 110).
3- پەرستشەكە بەپێى سوننەت بێت واتە بێ زیاد كردن و كورتهێنان.
پاداشتى خودا پەرستى
خوداى كارساز بەڵێنى بە باوەڕدارانى خوداپەرستى پیاوو ژن داوە كە: 
1- پەرستشەكانیان لێوەربگرێت و بۆیان پاشەكەوت بكات وەك دەفەرموێت: (( فاستجاب لهم ربُّهم انی لاأُچِیعُ عمڵ عاملٍ منكم)) (ێل عمران 195).
1-	2- چوونە بەهەشت: خودا دەفەرموێت: (( والژین ێمنوا وعملوا الصالحات سندخلهم جناتٍ تجری من تحتها الانهار خالدین فیها أبداً )) (النسا‌و 57) .
راهێنان(1)
1- بە ئایەتێكى قورئانى پیرۆز بیسەلمێنە، ئیسلام ئاینى فیترەتە.
2- ئایەتێك بێنە فەرمانى بە پەرستنى خودای تێدا بێت.
3- بە فەرمودەیەكى پێغەمبەر (د.خ) بیسەلمێنە، باوەڕ بە ئەنجامدانی كردەوەى چاك دەچەسپێت.
4- فەرمودەیەكى پێغەمبەر(د.خ) بێنەرەوە، پشتگیرى لەوە بكات پەرستنى خودا مافى خۆیەتى لەسەر بەندەكانى.

راهێنان(2)
1- كە دەڵێین: (خودا پەرستى خواست و پێویستییە) ئەم دەستەواژەیە روونبكەوە.
2- ئەم بڕگەیە چى دەگەیەنێت (خوداپەرستى كاریگەرى لەسەر جەستەى مرۆڤ جێدەهێلى ).
3- مەرجەكانى وەرگرتنى پەرستش لاى خودا، چین؟
4- خوداى پەروەردەگار بەڵێنى پاداشتى گەورەو باشى بەباوەڕدارانى خوداناس داوە.                    ئەم دەستەواژەیە راڤە بكە.

راهێنان(3)
ستونى یەكەم بە ستونى دووەم بگەیەنە بەپێى گونجان:
1- خوێندنەوەى قورئان پەرستشێكى                               جەستەییە
2- حەجكردن پەرستشێكى                                            سامانیە
3- زەكاتدان پەرستشێكى                                              نێودڵە
4- خۆشویستنى خودا پەرستشێكى                                زاریە     

                                                         راهێنانى(4)
 وەڵامى راست لە نێو كەوانەكاندا بۆ ئەم بۆشایانەى خوارەوە هەڵبژێرە:

 1- سەیر لەوەدانییە خوداى گەورە مافى پەرستنى بەسەر بەندەكانەوە هەیە،بەڵام سەیرو نامۆ ئەوەیە............(ئەم مافە پێشێل بكرێت-جێبەجێكرێت-مافەكە بەهێزبكرێت). 
 2- هەركەسێك پەیوەندى گیانی بەخوداوە نەبێت..........(دڵەراِوكێى نابێت – كۆمەك و پارێزگارى نابێت).

   چالاكى: 
 مامۆستا داوا دەكات كە قوتابییان ئەم دیمەنە نمایش بكەن:
       گفتوگۆیەك سەبارەت(پەرستش)لەنێوان شاهۆ و سەرداردا.
 - شاهۆ بە سەردار دەڵێت: من وا دەزانم پەرستش تەنها نوێژو رۆژ و ناگرێتەوە.
 - سەردار: ئەى چیتر دەگرێتەوە؟
 - شاهۆ: بۆم روون بۆتەوە كە پەرستش لەكار و ئەركى رۆژانەشدا دەكرێ هەبێت.
    وەك:وەرزش و خواردن و نوستن.
 - سەردار: ئەم زانیاریانەت چۆن دەستكەوت؟
 -شاهۆ: لەرێى وتاری هەینى ،مزگەوتەكەی نزیك ماڵمانەوە.
 - سەردار:كەواتە، بەردەوام دەبین لەسەر نوێژو رۆژوەكانمان وژیانى رۆژانەشمان بەشێوەیەكى  دروست  و ئاسایى بەسەر دەبەین،هەمووشى پەرستشە.

















