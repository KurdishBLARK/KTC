

وانەى سێیەم
رۆژى دوایى
رۆژى هەستانەوە و راوەستان یان رۆژى دوایى یان رۆژى لێ پرسینەوە. بە بۆچوونى ئاینى ئیسلام بە ماناى كۆتایى هاتنى ژیان لەسەر گۆى زەوییەو(ئاینە ئاسمانیەكانی دیكەش) هەمان ئەم بۆچوونەیان هەیە ئەوكاتەیە لێ پرسینەوە دەست پێدەكات خوداى گەورە پاداشتى موسڵمانان بە بەهەشت و سزاى كافر و بێ باوەڕان بەدۆزەخ دەداتەوە. 
ناویش دەبرێت بە(رۆژى راوەستان) چونكە لەو رۆژەدا مردووەكان زیندوو دەكرێنەوە و بە پێوە رادەگیرێن ئەویش بۆ پێدانى پاداشت یان سزا.
موسڵمانان باوەڕیان وایە كە رۆژى دوایى چەند نیشانەیەكى پێش روودانى هەیە. دەكرێت بە دوو بەشەوە نیشانەى بچووك و نیشانەى گەورە. 

نیشانەكانى رۆژى دوایى: 
1-	باڵا دەستى ناڕەواو بەتاڵ و ژێر دەستنانى رەوا و راستیەكان.
2-	زیادەڕۆیى خەڵك لە درووست كردنى تەلار و باڵەخانەكاندا.
3-	زیاد بوونى كوشتن هەتا واى لێ دێت كوژراو نازانێت لەسەر چى كوژراوە.
4-	بڵاو بووونەوەى (زینا) لەش فرۆشى و داوێن پیسى.
5-	بڵاو بوونەوەى (بەرتیل) و (سووخواردن).
6-	بڵاو بوونەوە و زۆربوونى (جۆرەكانى مەى). پێغەمبەرمان  (د.خ) فەرمویەتى:           (( سیكون أخر الزمان خسف ومسخ وقژف قالوا ومتى یارسول الله ؟ إژا ڤهرت المعازف والقینات وشربت الخمور)).
7-	كات بەدەستەوە نەمان و هاتنەوەیەكى خێرا (كەساڵ وەك مانگ و مانگ وەك هەفتەو  هەفتە وەك رۆژ و رۆژ وەك كاتژمێر) بەسەر دەچێت وهەستى پێ ناكرێت. 
8-	زۆر بوونى سامان و پشت گرتنى ژن لە پیاوان لە بازرگانیدا.
9-	روودانى مردنى كت و پڕ.
10-	خەڵك لەخۆى دەگۆڕێت و نەریتە باشەكان نامێنن.
11-	 نەمانى سۆز و رەحم و بەزەیى لەنێوان خزماندا.
12-	نەمانى دەست پاكى و گرتنەدەستى دەسەڵات لەلایەن كەسانێك كە لە ئاستى بەرپرسیاریدا نین و كارەكانیان بۆ بەڕێوە ناچێت.
13-	زیاد بوونى شایەتى دان بە درۆ و شاردنەوەى راستیەكان. 
14-	لە دایك بوونى كەسانێك كە دایكیان بە نۆكەر دەزانن واتە ئازار دانى منداڵ بۆ دایك و  باوكان وەك چۆن گەورە پیاوێك مامەڵەى ژێر دەستەكەى دەكات. بە توڕەیى و جنێو و گوتەى ناشرین. 
پێغەمبەرمان  (د.خ) فەرمویەتى:(( سیأتی على الناس سنون خداعات. یصدق الكاژب ویكژب الصادق ویخون الأمین ویۆمَن الخائن وینگق الرویبڤە)).
واتە( ساڵانێكى خراپ دادێ كە باوەڕ بە درۆزن دەكرێ و راست گۆ بە درۆ دەخرێتەوە. پیاو چاك بە ناپاك و ناچاك بە پیاوچاك دەناسرێت و (الرویبڤە ) زمانحاڵى خەڵكە.
روى مسلم عَنْ حُژَیْفَەَ بْنِ أَسِیدٍ الْغِفَاڕیِّ - رچی الله عنه - قَاڵ : اگَّڵعَ النَّبِیُّ -- عَڵیْنَا ۆنَحْنُ نَتَژَاكَرُ فَقَاڵ :(( مَا تَژَاكَرُونَ؟ قَالُوا : نَژْكُرُ السَّاعَەَ، قَاڵ : إِنَّهَا ڵنْ تَقُومَ حَتَّى تَرَوْنَ قَبْڵهَا عَشْرَ ێێاتٍ فَژَكَرَ الدُّخَانَ ۆالدَّجَّاڵ ۆالدَّابَّەَ ۆگُلُوعَ الشَّمْسِ مِنْ مَغْڕبِهَا ۆنُزُوڵ عِیسَى ابْنِ مَرْێمَ صَلَّى اللَّهُ عَڵیْهِ ۆسَلَّمَ ۆێأَجُوجَ ۆمَأْجُوجَ ۆپَلاپَەَ خُسُوفٍ خَسْفٌ بِالْمَشْڕقِ ۆخَسْفٌ بِالْمَغْڕبِ ۆخَسْفٌ بِجَزِیرَەِ الْعَرَبِ ، ۆێخِرُ ژَلِكَ نَارٌ تَخْرُجُ مِنْ الْێمَنِ تَگْرُدُ النَّاسَ إِڵى مَحْشَڕهِمْ )). 
واتە: مسلم لە حژیفە وە (ر.خ) ئەگێڕێتەوە و ئەڵێ پێغەمبەر (د.خ) هات بۆلامان ئێمە قسەمان دەكرد فەرمووى (باسى چى دەكەن؟ گوتمان باسى (رۆژى دوایى) فەرمووى ئەو رۆژە نایەت تا (10) دە نیشانە بەچاو ئەبینین ئەویش (دوكەڵ و دەجاڵ) و (دابە) و هەڵهاتنى خۆر لە خۆرئاواوە و دابەزینى حەزرەتى عیسا (سڵاوى خوداى لێ بێت) یەئجوج و مەئجوج و رودانى سێ روچوونى زەوى یەكەمیان لە رۆژهەڵاتەو دوەمیان لە رۆژئاوا و سێیەمیان لە نیو دوورگەى عەرەب كۆتایى نیشانەكانى ئاگرێك لەیەمەن دەردەكەوى  خەڵك دەخاتە ڕێ بەرەو حەشر).
رۆژى دوایى رۆژى لێ پرسینەوەى مرۆڤەكانە، كە مرۆڤ هیچ شیتێك فریاى ناكەوێت جگە لە كردەوەكانى، لە تەمەنى پرسیار دەكرێت كە لەچیدا بەسەرى بردووە. ئایا لە خودا پەرستى بەسەرى بردووە؟ كە تەنها مەبەستى دروست بوونى مرۆڤ و جنۆكەیە، و پرسیارى لێ دەكرێت لە كارێكى گرنگتر ئەویش ئەو پارە و سامانەى دەستى كەوتووە ئایا لە ڕێى حەڵاڵدا پەیداى كردووە یان بەڕێگەى ساختەو دەست بڕین و دووڕوویى و لەوەش گرنگتر لەچیدا خەرجى كردووە ئایا زەكات و خێرى لێ كردووە ئایا داویەتى بەپێ شیاوانى ئایا بە دانایى و ژیرى خەرجى كردووە دوور لە زیادە رۆیى و دەست بڵاوى.
لەبەر ئەوە داواكارى ئیسلام و پێغەمبەرە مەزنەكەى(د.خ) بۆ ئێمەى موسڵمان ئەوەیە كاربكەین بۆ ئەو رۆژەى كە نەمنداڵ و نە پارە و نە هۆز و عەشیرەت فریامان ناكەوێت و تەنها تێشو بۆ ئێمە خودا پەرستییە.
لەمڕۆدا زۆرێك لەو نیشانانە دەبینین كە لەفەرموودەكەى پێغەمبەرمان(د.خ) هاتووە.


گفتوگۆ: 
1- لە نیشانەكانى رۆژى دوایى كە باسكرا نەمانى سپاردەیەو یەكێك لە دیاردەكانیشى نەمانى دەستپاكییە و سپاردنى كاروبارى خەڵكە بە كەسانێك كە ناتوانن بە باشى بیبەن بەڕێوە.
ئەم بابەتە بە راپۆرتێكى كورت و پوخت ئامادە بكە كە بوەتە هۆكارى زۆرێك لەو گیروگرفتانەى  كە كۆمەڵگەى كوردى بەدەستیەوە دەناڵێنێت.
2-  مەبەست لە شایەتى دانى درۆ چییە؟
3- بە یارمەتى مامۆستاكەت هەندێك لەو فەرمودانەى پێغەمبەر(د.خ) بنووسە كە باس لە نیشانەكانى رۆژى دواى دەكات. دواى جوان نوسینیان لەبەریان بكە. 

 