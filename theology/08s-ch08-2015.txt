
وانەی هەشتەم
بەزەیى و سۆز لەئاینى ئیسلامدا

     ئەم خەسڵەتە لەسروشتى مرۆڤە، لەدڵ‌و هەستیدا بەدرێژایى تەمەن بەردەوامە، لەیاساو رێسا ئیسلامیەكانیشدا پێگەیەكى فراوانى هەیە. بەشێكە لەرەحمەت و میهرەبانى خودا بۆبەندەكانى.پێغەمبەر (دخ) دەفەرموێت: ((إنَّ الله رفیقٌ یُحِبُّ الرفقَ ویُعگی على الرفقِ مالا یعگی على العُنفِ ومالا یُعگی على ما سِواهُ)).
واتە: بێگومان خوداى پەروەردگار خاوەن سۆزو ئەو خەسڵەتەشى خۆشدەوێ، لەهەر كەسێشدا سۆزو میهرەبانى هەبێت خوداى گەورە پاداشتى ئەوتۆى دەكات كە بەمرۆڤى رەق وتوند رەفتارى نادات. سەرجەم ئاماژەكان ئەوە دەگەیەنن كە موسڵمانان لەنێو خۆیاندا سۆزێكى بەهێز پێكەوە دەیانبەستێتەوەو لەگەڵ دەرەوەى خۆشیان هەر میهرەبانن. بەڵام مرۆڤەكان لەم هەستەدا جیاوازن و وەك یەك نین، ژیانیش بێ ئەم خەسڵەتە واتاى دروست نابەخشێت. مرۆڤ هەستى خۆشەویستى رق لێبونەوەشى هەیە، شادبون و دڵتەنگیشى دەبێت، پێكەنین و گریانیش دەیگرێت، نەرمى و توندیشى تێدا بەدیدەكرێت، كە ئەمانە هەموو لەسۆزگارییەوە سەرچاوە دەگرن، بەڵام گرنگ ئەوەیە بوارەكانى سۆزگەریەوە لەجێى خۆیدا ئەنجام بدرێت.

بوارەكانى سۆزیارى
1- لەنێو مرۆڤەكاندا:
ئـ - سۆز بەرانبەر باوك‌و دایك: منداڵ باوك‌و دایكى خۆشدەوێت‌و گوێرایەڵیان دەكات و خزمەتیان دەكات. لەنەخۆشیدا هاوكاریانەو پێداویستیان بۆ جێبەجێدەكات لەهەمان كاتدا جێى پرس‌و ڕاو راوێژن بۆی.
ب - سۆزى باوك و دایك بەرانبەر منداڵەكانیان: بریتییە لەخۆشویستن‌و پەیداكردنى بژێوى‌و كێشانى نەخشەى ژیانى دوارۆژیان، شەونخونى‌و پەروەردەكردنیان. وێنەى میهرو سۆزى باوك بۆ جگەر گۆشەكەى، لەنموونەى یەعقوبدا بەرجەستەیە كە لەدوورى‌و لەتاو دابڕانى یوسفى كورى بینایى چاوەكانى لەدەستدا. وەك لەبەشە ئایەتێكى سورەتى یوسف 

لەقورئاندا هاتووە ))ۆتَۆلَّى عَنْهُمْ ۆقَاڵ ێا أَسَفَى عَڵى یُوسُفَ ۆابْێچَّتْ عَیْنَاهُ مِنَ الْحُزْنِ فَهُۆ كَڤِیمٌ)). (یوسف-84)
دەبێت باوكیش لەنێو منداڵەكانى دادپەروەر بێت، وەك پێغەمبەرمان (د.خ) فەرموویەتى: ((اتقوا الله واعدلوا فی اولادكم))

پ - سۆزى هاوسەر: هاوسەران هاوبەشن لەژیاندا،‌و پێكەوە بەسەری دەبەن، سەرپەرشتى‌و بەخێوكردنى منداڵیان لەئەستۆدایە، رێزو پێزانین لەنێوانیاندایە. خوداى گەورە دەفەرموێت)) :ۆمِنْ ێیاتهِ أَنْ خلقَ لكُم مِن أَنفسِكم أَزواجاً لِتَسكُنوا إِلیها ۆجَعَڵ بَینَكُمْ مَۆدَّەً ۆرَحْمَەً...(((21-الروم). هەروەها پێغەمبەر(دخ) سەبارەت سۆز بەرانبەر خێزان دەفەرموێت: ((خِیارُكُمْ خیارُكُم لِنِسائِكُم)).
ت - سۆزیارى لەگەڵ كەس و كاردا: موسڵمان هەمیشە پەیوەندى لەگەڵ كەس‌و كاریدا دەپارێزێت‌و سەردانیان دەكات بەتایبەتى ئەگەر كەسێك لێى دابڕابێت. 
پێغەمبەر دەفەرموێت(د.خ):((اتقوا الله وصِلوا أرحامكُم)).
ج - سۆزو بەزەیى بەرانبەر نەخۆش: موسڵمان سەردانى براى موسڵمانى نەخۆشى دەكات، چونكە خوداى گەورە ئەو كارەى زۆرپێ خۆشە و پاداشتى لەسەردەداتەوە، پێغەمبەر(د.خ) دەفەرموێت:((مَنْ عادَ مریچاً لم یزل یخوچ فی الرحمە حتى یجلس فأژا جلس اغتمس فیها)).
ح - بەزەیى بەسواڵكەردا: سەبارەت بەسواڵكەر، موسڵمان نەرمى دەنوێنێت‌و بێبەشى ناكات گەر نەدار بوو. ((وأمّا السائڵ فلا تَنْهَرْ))(10-الچحى).
خ - سۆز لەبەرانبەر بێوەژناندا: مرۆڤى باوەڕدار بەخشینى هەیە‌و خێرى دەوێ بۆ بێوەژنان، پێغەمبەر (د.خ) لەم رووەوە دەفەرموێت: ((الساعی على الأرملە والمسكین كالمجاهد فی سبیل الله تعالى أو القائم اللیل أوالصائم النهار)).

2- بەزەیى و سۆز بەرانبەر گیانلەبەران:          
     ئاینى ئیسلام بە بەزەییەوە دەروانێتە گیانلەبەران، ئەوانیش وەك مرۆڤ جیهانى تایبەت بەخۆیان هەیە، خوداى گەورە خاوەندارێتێ بە مرۆڤ بەخشیوە، تا بەسۆز بێت بەرانبەر زیندەوەرانى دیكە، هیلاكیان ناكات، خۆراك‌و جێى حەوانەوەیان بۆدابین بكات، لەتواناى خۆیان زیاتر ئەركیان بەسەردانەدات. لەسەردەمى جێنشین عومەڕى كورى عەبدولعەزیزدا كەسێك ئەسپەكەى ماندوو كردبوو لەسەرو توانایەوە، بۆیە جێنشین فەرمانى دا تاسێ رۆژ ئەو ئاژەڵە لەمۆلەتدا بێت و بحەوێتەوەو خزمەت بكرێت.
3- تەنانەت سۆز بەرانبەر رووەكیش پێویستە:
لەم رووەشەوە ئاینى ئیسلام مرۆڤەكان هاندەدات لەسەر چاندن و سەوزكردن و ئاودان، پاداشتى بۆ ئەو بوارە دیاریكردووە رێگرى كردووە لەبرینى درەختى زیندوو(سەوز) سزاى لەسەر داناوە، چونكە سەرەراى بەخشینى جوانى بەسروشت فاكتەرێكى سەرەكیشە بۆخاوێنكردنەوەى ژینگەو بەرهەمهێنانى هەواى پاك، هەروەها سەرچاوەیەكى گرنگى داهات وئابوریە بۆ هاولاتییان. هەروەك نیشانەى شارستانیەت و پێشكەوتنیشە.

بەرەنجامى سۆزو بەزەیى

لە ئەنجامى بەزەیى و میهرەبانیدا مرۆڤ دەگاتە:
1-	توندو تۆلى پەیوەندى لەگەڵ خزمان و گەشەدان بە هاتوچۆى نێوان هاورێیان و دراوسێیان.
2-	پتەوكردنى هەستى هاریكارى و یارمەتیدان.
3-	بەهێزكردنى پەیوەندییە كۆمەلایەتیەكان و نوێكردنەوەیان.
4-	ئەو كەسەى هەستى سۆزگەرایى تێدا زیندو بێت دڵى نەرمەو دوورە لەهەڵچون و مێشكى ئارامە.
5-	دەروازەى خێروخۆشى و رۆزى لێدەكرێتەوە. پێغەمبەر(د.خ) دەفەرموێت: ((مَنْ سَرَّهُ ان یبسگ علیه رزقه أو ینسأ فی أپره فلیصل رحمه))(الحدیپ)
6-	سۆزو بەزەیى نێوان مرۆڤەكان هۆكارى بەدەستهاتنى بەزەیى و رەحمى خوداى گەورەیە بۆیان، بەبەڵگەى ئەم فەرموودەیە پێغەمبەر(د.خ) دەفەرموێت: (( إِرحَموا مَن فى الارچِ ێرحَمكُم مَن فى السما‌وِ)).


چەند كورتە بەسەرهاتێك لەبوارى (سۆزو بەزەییدا)

 1- لەنێوان مرۆڤەكاندا:
رۆژێك هاوەلێك لەیاریدەدەران كەسێكى هەژارى بردەوە ماڵەوە، كاتێك لەخێزانەكەى پرسى چ خواردنێك لەبەر دەستایە بۆ ئەم میوانە؟ هاوسەرەكەى گوتى: چەند پارویەك، كە بۆ منداڵەكانم داناوە. ئەویش گوتى: منداڵەكان بەشتێكەوە سەرقاڵ بكەو روناكیەكە بكوژێنەوە تامیوانەكە هەست نەكات كە لەگەڵى ناخۆم و تێر ببێت. بۆ سبەینێ كاتێك هاوەڵەكە چوە خزمەت پێغەمبەر(د.خ) پێى فەرموو: خوداى پەروەردگار ئەو كارەى ئێوەى زۆر پێ خۆش بوو.
2- سۆز بەرانبەر گیانلەبەر:
پێغەمبەر(د.خ) دەیگێرێتەوەو دەفەرموێت: ((لەبیابانێكدا رێبوارێك بیرە ئاوێكى بەدیكردو چوە خوارەوەو ئاوى لێخواردەوە، كاتێك هاتە سەرەوە بینى سەگێكى تینو زمانى دەرهێناوەو وشكبۆتەوەو پەرێشانە بۆ ئاو بۆیە تینوێتێ خۆى بەبیرهاتەوەو دەست بەجێ دابەزیەوە ناوبیرەكەو لەپێلاوەكەیدا ئاوى هێنایە سەرەوەو لەبەردەم ئەو بەستەزمانەدا داینا تاتێر ئاوبوو، بەم كارەى زۆر دڵشادبوو خوداش لەگوناهەكانى خۆش بوو.

گفتوگۆ

1-	واتاى وشەى(ژا الشیبە) لەفەرمودەكەى پێغەمبەردا شیبكەرەوە.
2-	پێغەمبەرى سەروەر(د.خ) لەو فەرمودەیەدا بانگهێشتمان بۆچى دەكات؟
3-	رێزگرتن لەخەڵكى چۆن دەبێت؟
4-	ئاماژە بەچەند بوارێكى رێزگرتن لەنێو تاكەكانى كۆمەڵگەدا بكە.
5-	ئەو كارە چیە لەم وێستگانەى خوارەوەدا پێویستە ئەنجامى بدەیت:
ئـ- پیرەمێردێك ببینى كۆلێكى قورسى هەڵگرتووە.
ب- پیرێژنێك كەتواناى وەستانى نەبێت لەجێیەكدا.   
پ - بەتەمەنێك بیەوێت بپەرێتەوە لەشەقامێكدا.
ت- قوتابیەك تەمەنى لەتۆ زیاتر بێت، بیەوێت قسە بكات.
ج- قوتابیەك رەفتارێكى ناشایستەى بەرانبەر مامۆستاكەى ئەنجامدا.

پرسیار

1-	فەرمودەیەكى پیرۆز بنوسە ئاماژە بكات بۆگرنگى سۆزیارى و نەرمى لەئیسلامدا.
2-	هەروەها فەرمودەیەك لەسەر بەزەیى و سۆز بەرانبەر بێوەژنان.


نیشانەى راست یان هەڵە لەبەردەم هەر دەستەواژەیەك دابنێ:
1-	ئەركى باوكە نەخشەى ئایندە بۆ منداڵەكانى بكێشێت.
2-	موسڵمان پەیوەندى خزمایەتى دەپارێزێت لەگەڵ كەسە دورە پەرێزەكانى.
3-	موسڵمان بەنەرمى مامەڵە لەگەڵ گەداو سواڵكەرو دەكات و بەسوكى سەیریان ناكات.
   
    

شیكارێكى گونجاو بۆ ئەم دەستەواژانە بكە:
1-	مرۆڤى رێزدار بەپێى پێویست دەنگ بەرزدەكاتەوە.
2-	مرۆڤى رێزدار ناوبەناو دەست لەبەرژەوەندى خۆى هەڵدەگرێت.
3-	جێنشین عومەرى كوڕى عەبدولعەزیز فەرمانى كرد بۆماوەى سێ رۆژ ئەسپێك لەحەوانەوەدا بێت و ماندوو نەكرێت.

وەڵامى گونجاو لەنێو كەوانەكاندا بۆ بۆشاییەكان هەڵبژێرە:
 1-پێغەمبەرى خودا......... چاوەكانى لەدەستدا  لەتاو لەدەست چونى كوڕەكەى.
                                                                 (یوسف ــ یەعقوب ــ شوعەیب)
2- موسڵمان خاوەن ....... لەبەخشین بەسەر بێ باوكاندا. (دڵێكى نەرمە ــ دڵێكى رەقە)
3-.......... لەبەندكردنى باڵندەو خۆراك لێگرتنەوەى.     (رێدەگرم  ــ گوێى پێنادەم)   

    ستوونى یەكەم بەبڕگەى گونجاو لەستوونى دووەمدا بگەیەنە:
1- سۆزو بەزەیى لەمرۆڤدا دەبێتە هۆى بەهێزكردنى                   لەگەڵ قوتابیان
2- موسڵمانى رێزدار لەگەڵ كەسانى دیكەدا دەدوێت                    هزرو هەستى هاوكارى
3- مامۆستا بەهەستێكى باوكانە یان دایكانە دەجوڵێتەوە            بەزمانى شیرینى پاڕاو


