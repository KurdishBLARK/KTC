
وانەی چوارەم
چەند نموونەیەك لە كارى بەسوود و باش
- 1 -
هاندان بۆ فێربوون

بەهمەن و سیروان سەبارەت گرینگیدانى ئایینى ئیسلام بە فێربوون و هاندانى موسڵمانان بۆ ئەو كارە بەسودە پێكەوە گفتوگۆیان دەكرد. بەهمەن بە سیروانى گوت : هاوڕێى خۆشەویستم بۆ ئەوەى دوا نەكەوین لە وانەكانمان , با زوو بچین بۆ قوتابحانە , بەراستى زانیارى باش فێربووین , پێویستە بەردەوام بین سیروان گوتى  : تۆ پێت وایە بە  درێژەدان بە خوێندن ئامانجێك بە دەست دێنین بەهمەن: بەڵێ، چونكە هەر زانستە پلەى مرۆڤ و ناوبانگى بەرزدەكاتەوە ئەوەتا بەرهەمەكانى زانست و خوێندن هەموو بوارێكى ژیانى گرتۆتەوە , وەك وزەى كارەبا كە بۆ روناكى و گەرمكردن و فێنككردنەوە بەكاردێت . هەروەها ئامێرى تەلەفزیۆن و كۆمپیتەر و سودەكانیان، ئۆتۆمبیل و فرۆكە بۆ گواستنەوە. لەلایەكى ترەوە زانستى پزیشكى بۆ تەندروستى و چارەسەرى نەخۆشى .      
ئەمانەو گەلێ شتى دیكە , هەمووى بەرهەمى خوێندن و قوتابخانەن.
سیروان گوتى : هاوڕێم  , هەموو ئەمانە مەبەستن و بە نرخن , كەواتە تۆ راست دەكەیت پێویستە خۆماندو بكەین بە دواى زانستدا بگەرێین تا لە ژیانداین بەڵێن بێت لە قوتابخانە دوا نەكەوم , هەرچیم نەزانى پرسیار بكەم كۆڵنەدەم  لە خوێندن  تا پێكەوە لە دوا رۆژ خزمەتى خاك و نەتەوەكەمان بكەین.
بەهمەن گوتى : من لە قورئانى پیرۆزدا ئایەتێكم دیاریكردوە مرۆڤەكان هاندەدا  بە دواى زانستدا بگەرێن با لە ئاسمانیشدا بێت , وەك دەفەرمووێت:(( ێا مَعْشَرَ الْجِنِّ ۆالْإِنسِ إِنِ اسْتَگَعْتُمْ أَن تَنفُژُوا مِنْ أَقْگَاڕ السَّمَاۆاتِ ۆالْأَرْچِ فَانفُژُوا ڵا تَنفُژُونَ إِلَّا بِسُلْگَانٍ 33 )) (الرحمن33).

سیروان گوتى: لەبەر رۆشنایى و رێنمایى ئەم ئایەتەدایە مرۆڤ بە دواى نهێنى و شاراوەكانى زەوى و ئاسماندا دەگەڕێت. هاورێم ، وانییە؟
 بەهمەن :بەڵێ ، وایە. هەر لە رێى زانستەوە مرۆڤ لەم سەردەمەدا توانى بگاتە بۆشایی ئاسمان و هەموو ئەمەمان بینیوە.
 سیروان : ئەمەش بەڵگەیەكەكى بەهێزە لەسەر بەدەستهێنانى زانست.
بەهمەن :دەزانى ، زانست سودى دیكەى زۆرە , وەك:
زانست فێرمان دەكات چۆن پەروەردگار بناسین.
هەر بە زانست و زانیارى هەمە جۆر لە گشت بوارەكانى ژیان فێر دەبین.
چەكێكە بەرامبەر نەزانى و دوا كەوتویى.
بەهۆى زانستەوە دەگەینە داهێنان و ئاسۆیەكى رون بۆ ئایندەمان.
هۆی پێشكەوتنی گەلانە.
ئەو روناكییەیە كە نهێنییەكانی بونەوەر‌و ژیان ئاشكرا دەكات.


گفتوگۆ
1- 
أ- بەهمەن چى بە هاوڕێكەى گوت , لە سەرەتاى گفتوگۆكەدا؟
ب- ئایا فێربوون و خوێندن پێویستە بۆ گشت كەسێك؟
پ- بۆ چ مەبەستێك مرۆڤ هزرى خۆى دەخاتە كارو ماندوو دەبێت؟
ت- ئەو ئایەتەى هانمان دەدات بۆ گەڕان بە دواى نهێنییەكاندا , لەبەر بڵێ.
2- ئەم بۆشاییانەى خوارەوە بە وشەى مەبەست پڕبكەوە:
مرۆڤ سود لە تەلەفزیۆن بۆ .............. و ................دەبینێت , لە ئۆتۆمبێلیش بۆ ................. واە زانستى پزیشكى و دەرمان بۆ .................. .
3- لە ستونى یەكەم و دووەمدا بڕگە گونجاوەكان بە یەك بگەیەنە:
ئـ- مرۆڤى خوێندەوار ............................................ سەر لە نوێ ژیاوەتەوە.
ب- گەر مرۆڤ دووربێت لە خوێندن و فێربوون .................... خۆى كێشەكانى چارەسەر دەكات.
پ- گەلى كورد ........................................ لە رەوتى شارستانیەت بەجێ دەمێنێ.
4- مەشق بەخۆم دەكەم:
ئـ- بەخەت و رێنوسى جوان ئەم فەرمودەیەى پێغەمبەر (د.خ) بنوسەوە:
"گلب العلم فریچە على كل مسلم و مسلمە"
ب-وێنەى كەوانى مانگ بكێشە.
چالاكى
1- باس بكە , چۆن بەهمەن توانى ....... بایەخى زانست لە كۆتایى گفتوگۆكەیاندا بۆ هاورێكەى شیبكاتەوە.
2- ئەم ئایەتەى سوڕەتى (الرحمن) لەبەر بكە: ((ێا مَعْشَرَ الْجِنِّ ۆالْإِنسِ إِنِ اسْتَگَعْتُمْ أَن تَنفُژُوا مِنْ أَقْگَاڕ السَّمَاۆاتِ ۆالْأَرْچِ فَانفُژُوا ڵا تَنفُژُونَ إِلَّا بِسُلْگَانٍ )) (الرحمن 33) .


