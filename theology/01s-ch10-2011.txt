
    وانەى دەیــەم
دەستپاكى كرێكارێك










پێغەمبەر (درود و سڵاوى خوداى لەسەربێت) لە نیشانەى دووڕوودا فەرمویەتى: 
(إِژَا اۆْتُمِنَ خَانَ).
(گەر متمانەی پێدرا ناپاكی كرد).
باوكى یەشار، بەباشى و چالاكى كارى كرێكارى ئەكرد لە پێناو دابینكردنى پاروى ژیانى بەشێوەیەكى رێَگە پێدراو بۆ خێزانەكەى، لەگەلأ زۆر هەژاریەكەى بەڵام ئەو 

نمونەیەكى جوانى دەستپاكى و رەوشتى باش بوو. لە بەیانییەك كاتى كاركردنى لە ماڵێكدا جانتایەكى بچوكى دۆزییەوە، كاتێك كردیەوە بڕێك پارەى تێدا بوو، كاتێك هەڤاڵانى 

هەستیان پێ كرد بانگیان كرد بۆ دابەشكردنى پارەكە لە نێوانیاندا، بەڵام ئەو، ئەو شتەى بەرپەرچ دایەوە، وە گوتى: ئەم پارەیە راسپاردەیەو هى ئێمە نییە، پێویستە لەسەرمان 

كە بیگەڕێنینەوە بۆ خاوەنەكەى، ناپاكى نیشانەى دورووەكانە لەبەر رۆشنایى فەرمودەى پێغەمبەرى مەزن ((درودى خوداى لەسەربێت)): ((ئەگەر متمانەی پێ كرا ناپاكی 

كرد)).
كاتى نیوەڕۆ خاوەن كارەكە هاتە لایان، باوكى یەشار چوە لاى و جانتاكەى دایەوە دەستى، پیاوەكە لە دەستپاكى و راستگۆییەكەى سەرى سوڕما، چونكە پارەكە وەك خۆى 

مابوو.
پیاوەكە سوپاسى باوكى یەشاری كرد و ویستى خەڵاتی بكات بە بڕێك پارە بەرامبەر ئەو كارەى، بەڵام باوكى یەشار ئەوەى رەتكردەوە، گوتى: سوپاس بۆ تۆ، بەڵام ئەمە ئەركە لە 

سەرمان، پاراستنى راسپاردە لە ئەركەكانى ئایینە پیرۆزەكەمانە. كاتێك خاوەن كارەكە دەستپاكى ئەو كرێكارەو رەفتارى باشى بینى، پێى گوت: بڕیارم دا داتبمەزرێنم و لە 

ئەمڕۆوە بە فەرمانبەر لە كۆمپانیاكەم وەك برادەرێكى دەستپاك و بەئەمەك لەگەڵمدا ئەمێنیتەوە بە درێژایى ژیان.
باوكى یەشار بە دڵخۆشى گەڕایەوە ماڵەوەو موژدەى بە ماڵەوەدا، دەست پاكیەكەى هۆى دەربازبوونى بوو لە هەژاری، سوپاسى خودایان كرد بۆ ئەم بەخششەى خودا.

مەشق:
1- مامۆستا داوا لە هەندێك قوتابى دەكات كە چیڕۆكێك یاگفتوگۆیەكى كورت دەربارەى پاراستنى راسپاردە بۆ وانەى داهاتوو، ئامادە بكەن.
2- فەرمودەیەكى پێغەمبەرمان (درودى خوداى لەسەربێت) بۆ باس دەكات دەربارەى دەستپاكى و پاداشتى دەستپاك یان ناپاكى لە پاراستنی  راسپاردە.
3- نێوان دوستونەكە بەیەك دەگەینم:
راستگۆیى..				جانتایەكى پڕ لە پارەی بینییەوە.
باوكى یەشار..			دەستپاكیە.
  كرێكار (باوكی یەشار)..   	راستى گوت.
4- ئەم فەرمودە پیرۆزە رەنگ دەكەم:


ئەوەى دەستپاك نەبێت بێ باوەڕە.
