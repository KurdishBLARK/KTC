

 وانەی پێنجەم 
پشت بە خودا بەستن و پشت بە خۆ بەستن

وەك باسكرا قورئان‌و ڕێنوێنییە  ئیسلامیەكانى دیكە هانمان دەدەن پشت بە خودا ببەستین، لە كاتێكدا زانا دەرونناسەكان مرۆڤ ڕێنوێنى دەكەن پشت بە خۆى ببەستێت، و ئەمەیان بە یەكێك لە خەسڵەتە ئیجابیەكان لە قەڵەم داوە، بە جۆرێك كە لە رێی متمانە بەخۆبوون‌و پشت بە خۆ بەستن مرۆڤ دەتوانێت ڕێگەى پڕ لە هەوراز و نشێوى ژیان ببڕێت و بە لوتكەى بەختەوەرى بگات.
بە بڕواى دەرونناسەكان پشت بە خۆ بەستن بناغەى هەموو ڕزگارى و پێشكەوتنێكە، بە پشت بە خۆ بەستن ئیرادەى مرۆڤ بەهێز دەبێت‌و بە پشت بەستن بە غەیرى خۆشى بێ هێز‌و لاواز دەبێت. ئەو یارمەتیەى لە كەسانى ترەوە پێی دەگات زۆر جار دەبێتە هۆى سست‌و خاوكردنەوەى مرۆڤ‌و واى لێ دەكات لە هەولأ‌و كۆشش بەردەوام نەبێت.
گەر بە ڕواڵەت سەیرى ئەمە بكەین وا دەردەكەوێت كە پشت بە خۆ بەستن، لەگەلأ پشت بە خودا بەستن ناكۆكە و لەگەلأ یەكدا كۆنابنەوە، و مرۆڤێك كە پشت بە خودا ببەستێت ئیتر ناتوانێت پشت بە خۆى ببەستێت‌و كارەكانى بداتە ئەوو چاوەڕێی كۆمەكى لێ بكات، یاخود پشت بە خۆى ببەستێت‌و هەوڵبدات خۆى ئەنجامیان بدات‌و پشت بە توانا‌و وزەكانى خۆى ببەستێت.  
بەڵام ئەگەر تێگەیشتنێكى ڕاست‌و دروستمان بۆ پشت بەستن بە خودا هەبێت و جیاى بكەینەوە لە پاڵدانەوەو تەمبەڵی‌و ناكارایی، و وەك باس كرا دواى هەوڵى بەدەست هێنانى هۆكارو پێداویستییە ماددیەكان‌و فەراهەم كردنى مەرجەكانى سەركەوتن بێت، و پشت بە خۆ بەستنیش گەر بە پشت بەستن بە وزەو تواناكانى مرۆڤ خۆى بزانین، ئەوا هەموو خراپ تێگەیشتنێك لەم ڕوەوە لادەچێت؛ چونكە باوەڕدار باوەڕى وایە هەموو ئەو وزە و توانایەى بە مرۆڤ بەخشراون سەرچاوەكەى خوداى گەورەیەو بۆ ئەوەش پێی داوە كە لەسەر پێی خۆى بوەستێت‌و چاوى لە دەستى كەسانى دیكەوە نەبێت‌و سەربەرزانە بژى. 
بەم جۆرە پشت بە خۆ بەستن نەك هەر لەگەلأ پشت بەخودا بەستن ناكۆك نابێت، بەڵكو دەبێت بە یەكێك لە ڕەهەندە گرنگەكانى ئەوو بەرەنجامەكانى‌و واى لێ دێت كە لە ڕێی سود وەرگرتن لەو وزەو توانایەى خودا پێى بەخشیوین، ئازایانە ڕوبەرووى ژیان ببینەوەو هەوڵى سەركەوتن بدەین، نەك بە نیازى كەسانى دیكە پاڵى لێ بدەینەوە و بێ دەستەڵات لێ ى بكەوین. كەواتە پشت بە خودا بەستن هێز و گورژمێكى گەورەتر دەدات بە پشت بە خۆ بەستنى مرۆڤ و ئەو هەستەى كە پێى وایە خودایەك هەیە كۆمەكى دەكات و دەتوانێت پشتى پێ ببەستێت، هەست كردن بە هێز و گەورەیی زۆرتر لە مرۆڤدا دەڕوێنێت‌و واى لێ دەكات زیاتر بڕواى بە خۆى ‌و وزە وتواناكانى بێت‌و، لە هەمووحاڵەتێكدا سوپاسی خودا بكات لە سەر دەست كەوت‌و سەركەوتنەكان‌و لە سەر ناڕەحەتى‌و كۆسپەكانى رێگەش ئارام بگرێت‌و نەبەزێت‌و هەوڵبدات بە سەریاندا زالأ بێت.
باوەڕ و نزا و پاڕانەوە 
نزاو پاڕانەوە بەرهەمى باوەڕ بە خودا و ناسینى زاتى پەروەردگارە، نزا هۆى بەرز بوونەوەى گیانى مرۆڤى باوەڕدارە بەرەو خودا و چێژێكى گەورەو ئارامی‌و خۆشی بە دلأ و دەرون  دەبەخشێت.
نزاش بریتییە لەوەى مرۆڤ داواى كۆمەكى لە خوداى گەورە بكات بۆ دەستەبەر كردنى پێویستی‌و پێویستییە ماددى و مەعنەویەكانى.
پایەكانى نزا و پاڕانەوە
  نزا و پاڕانەوە چوار پایەى سەرەكى هەیە، بەم جۆرەى  خوارەوە:
  یەكەم –
 داوا لێكراو: داوالێكراو لە نزادا خوداى گەورەیە. خودایەك موڵكى ئاسمانەكان و زەوى هى ئەوە:    ((أَڵمْ تَعْڵمْ أَنَّ اللّهَ ڵهُ مُلْكُ السَّمَاۆاتِ ۆالأَرْچِ ۆمَا ڵكُم مِّن دُونِ اللّهِ مِن ۆلِیّ ۆڵا نَصِیرٍ)) (البقرە 107)دەستگیرۆیی و بەخششی ئەو بۆ بەندەكانى هیچ لە خەزێنە و موڵكى ئەو كەم ناكات. ((إِنَّ هَژَا ڵڕزْقُنَا مَا ڵهُ مِن نَّفَادٍ)) (ص54) واتە: دەبینى ڕزق و ڕۆزى هى ئێمەیەو تەواو بونیشی بۆ نییە. 
    گرنگە ئەوە بزانین كە خوداى گەورە خۆى داواى لێ كردوین داواكاریەكانمان بۆ لاى ئەو بەرز بكەینەوە و هاوارى بۆ بەرین و لێی بپاڕێینەوە، هەروەك دەفەرموێت:(( ۆقَاڵ رَبُّكُمُ ادْعُونِی أَسْتَجِبْ ڵكُمْ إِنَّ الَّژِینَ ێسْتَكْبِرُونَ عَنْ عِبَادَتِی سَێدْخُلُونَ جَهَنَّمَ دَاخِڕینَ)) (غافر60) واتە: داوام لێ بكەن هاوارم بۆ بێنن وەڵامتان دەدەمەوە‌و دێم بە دەنگتانەوە، بە دەم داواكەتانەوە دێم، ئەوانەى بەرامبەر بە پەرستنى من خۆ بە گەورە دەگرن ( نزا ناكەن و داوام لێ ناكەن و خۆیان بە بێ نیاز لە خودا نیشان دەدەن ) بابزانن  بە (داخرین) ەوە دەخرێنە دۆزەخەوە.
     هەروەها جارێكى دیكە ئاگادارمان دەكاتەوە كە پەروەردگارمان لە ئێمە زۆر نزیكە:(( ۆإِژَا سَأَڵكَ عِبَادِی عَنِّی فَإِنِّی قَڕیبٌ ...)) (البقرە186) واتە: ئەگەر بەندەكانم داوا لە من بكەن و بپاڕێنەوە با بزانن من زۆر نزیكم لێیانەوە، و دەفەرموێت:((... ۆنَحْنُ أَقْرَبُ إِڵیْهِ مِنْ حَبْلِ الْۆڕیدِ)) (ق16)    
واتە:  ئێمە لە ڕەگى بناگوێ  لە بەندەكەمان نزیكترین. هەست كردن بەم نزیكی‌و لەگەلأ بوونەى خوداى گەورەش متمانە‌و ئومێدێكى زۆرتر دەدات بە باوەڕدارى نزاكار، كە لەم ساراى بونەدا  بە تەنها نییە و خودایەكى بەسۆز هەیە  چاودێرى دەكات و گوێ لە داواكانى دەگرێت.
دووەم -
  نزاكار: بریتیە لەو باوەڕدارەى نزا دەكات و پێداویستیەكانى دەباتە لاى خودا‌و داواى سۆزو بەزەیی لێ دەكات ‌و بە ڕاز و نیاز كردن لە گەڵیدا  دلأ و دەرونى تینوى بە خۆشەویستى پەروەردگار  ئاسودە و تێر ئاو دەكات . خوداى گەورە دەفەرموێت: (( ێا أَیُّهَا النَّاسُ أَنتُمُ الْفُقَرَا‌و إِڵى اللَّهِ ۆاللَّهُ هُۆ الْغَنِیُّ الْحَمِیدُ)) (فاگر15)، واتە: ئەى خەڵكینە  ئێوە ئاتاجى بارەگاى خودان‌و خوداى گەورەش بێ نیاز‌و سوپاسكراوە.  
           مرۆڤ خاوەن هەرچى بێت لەم ژیانەدا بەرامبەر بە خودا هەژارەو پێویستى بە سۆزو ڕەحمەت‌و لا لێ كردنەوەى ئەو هەیە.
          بەو ئەندازەیە مرۆڤ هۆشیاری هەبێت لە ڕەحمەتى خودا نزیك دەكەوێتەوە، دیارە هەموو مرۆڤێك لە كاتى لێقەومان و تەنگانەدا دەگەڕێتەوە بۆ لاى خودا و داواى یارمەتى لێ دەكات، هەندێك لە زانایانیش  ئەمەیان بە یەكێك لە بەڵگەكان لەسەر بوونى خودا داناوە. و ئەوە دەسەلمێنێت  (فگرە) و خۆرسكى  مرۆڤ لە بنەڕەتدا ڕووى لە خودایە و لە هەندێك كاتدا سەرەڕاى فەرامۆش كردنى دێتە زمان و گوزارش لە خۆى دەكات، لە ڕویەكى دیكەوە ئەمە ئەوە دەخاتە ڕوو كە پەنا بردن بۆ خوداو هێزێكى باڵادەست لە مرۆڤدا غەریزەیە. لێرەوە ئەوەى گرنگە بۆ باوەڕدار ئەوەیە كە لە خۆشی و ناخۆشیدا خوداى لە بیرنەچێت‌و پەیوەندى لەگەلأ خوداى خۆى گەرم بێت‌و نزا بكات و بەندایەتى خۆى بۆ دەر ببڕێت.
  سێیەم –
 نــزا: بریتیە لەو داوا و دەربڕین و وتەو هەستە دەرونى و شێوازانەى مرۆڤ لە ڕێی ئەوانەوە پێویستى‌و داواكارییە ماددى‌و مەعنەویەكانى دەباتە لاى خوداى گەورە.
           دیارە مرۆڤ تا پێداگرتووتر گەرم‌وگوڕتر بێت لە نزاكردندا زیاتر جێگەى لوتف‌و رەحمەتى خودایە، چونكە نیشانەى باوەڕ‌و متمانەو دڵخۆشی ئەوە بە پەروەردگار.
   چوارەم -
 نزا بۆ كراو:  بریتیە لە هەموو ئەو پێداویستى‌و پێویستییانەی مرۆڤ داوا لە خوداى گەورە دەكات بۆى دابین بكات‌و بێ بەدەمیەوە و ئاوڕى خێرى لێ بداتەوە.
مرۆڤ دەتوانێت هەموو شتێك لە خوداى گەورە داوابكات  بە هەندێك مەرجەوە كە دواتر باسیان دەكەین، شتێك هەرچەند زۆر و گەورە بێت بۆ دەستەڵات و موڵكى خوداى گەورە هیچ نییە. 

شوێن و بایەخى نزا و پاڕانەوە لە ئیسلامدا  
ئیسلام بە سیفەتى پەیامێكى ئاسمانى و ئاینێكى خودایی و بانگەشەكەرى مرۆڤەكان بۆ خوداناسین ‌و یەكتا پەرستى بایەخێكى یەكجار زۆرى داوە بە نزاكردن و پاڕانەوە، چونكە نزا نوێژى دڵە بێدارو پێویستییەكانەو هەروەك پێغـــەمـــبــەر (دخ)لە فەرمودەیەكدا دەفەرمـــوێت :((الدعا‌و مخ العبادە))   واتە: نزا و پاڕانەوە لە خوداى گەورە مۆخ و كرۆكى عیبادەتە و مرۆڤ لە ڕێی ئەوەوە دەگاتە قوڵایی بەندایەتى و خۆشەویستى خۆى بۆ پەروەردگارە بەخشندە و میهرەبانەكەى. ( مۆخ) وەك لە فەرمودەكەدا هاتووە پێش هەموو شتێك بەو شانانە دەوترێت كە لە بۆشایی ناو ئێسقانەكاندا هەیە، لێرەشەوە دەبێت ئێسكەكانى عیبادەت و خواپەرستى بناسین بۆ ئەوەى بزانین بۆچى نزا ‌و پاڕانەوە ڕۆڵى ( مۆخ ) و كرۆك دەبینێت ؟  ...  پێشەواى گەورە مامۆستا سەعید نورسی كوردى وەڵامى ئەم پرسەمان بۆ دەداتەوە و دەڵێت :((ئەم فەرمودە لە فەرمودە بنەڕەتی (أصول) ەكانە وە فێرمان دەكات كە جەوهەرو كرۆكى ئیسلام لە سێ بەش و پلە پێك هاتووە كە ئەوانیش بریتین لە  ئیسلام  بەواتاى  (خۆ بەدەستەوە دان) ، ئەم خۆ بەدەستەوە دانەش بە خوداى گەورە لە پێنج پایەى ئیسلامدا  واتە ( شایەتمان و نوێژ و ڕۆژو و حەج و زەكات داندا دەردەكەوێت )  و باوەڕ  ( كە ئەویش دەست گرتنە بە (شەش) پایەى جەوهەرى و سەرەكى كە بریتین لە ( باوەڕهێنان بە خوداى گەورە و فریشتەكان و كتێبە ئاسمانییەكان و  پێغەمبەران و ڕۆژى دوایی و زیندوبوونەوە و قەزا و قەدەر ) لەگەلأ چاكە (الاحسان)    ( كە بریتییە لە فەزیلەت و بەرزى و بڵندى  یاخود كردن‌و ئەنجامدانى هەموو كار‌و كردەوەیەكى جوان‌و شیرین،  جا پێویستە ئەم فەرمودە هەژموونى( هیمنە) بەسەر هەموو كار و ڕەوت و ئاستەكاندا هەبێت).
جا ئەگەر نزاو پاڕانەوە ( مۆخ) ى عیبادەت بن ئەوا ( ئیسلام ) و ( ئیمان ) و ( ئیحسان ) بەسەر یەكەوە لە واقیعدا ئێسكەكان پێك دەهێنن، چونكە خودا پەرستى ‌و خۆ دان بەدەستى خوداى گەورە چ واتایەكى هەیە ؟  و ئەم پەرستن و عیبادەتە  چ واتایەكى هەیە كە بێ باوەڕ بوون بەوەى كە خوداى گەورە چاودێرى كار و كردەوەكانى  ناخ و دلأ و دەرونى دەكات ؟ و واتاى ئەم خواپەرستییە چییە كە ڕاز و نیازە لەگەلأ یەكێك كە پاك و بەرز و بڵندە؟ ئایە ئەمە كردنى هەموو كارێكى جوان و شیرین نییە  كاتێك موسوڵمان بیردەكاتەوە و دەزانێت دەبێت كارەكانى بەناوى خوداوە دەست پێ بكات. 

ئەو شتانەى مرۆڤ بۆیان لە خودا دەپاڕێتەوە
  دەتوانین بڵێین بێجگە لەو هەموو  بەرهەم و جێگە ووتە جوانانەى كە لە نزا و باوەڕدا هەن، بە شێوەیەكى گشتى پاڕانەوەكانى مرۆڤ  بۆ نزا و پاڕانەوە ئەم سێ شتەن :
یەكەم –
 بۆ داواكردنى لێ خۆشبوون لە بەردەم خوداى گەورە لە بەرامبەر تاوانەكانى، كەسی گوناهكار لە خوداى گەورە دەپاڕێتەوە بۆ ئەوەى پەروەردگار لێى خۆش بێت  ‌و لاپەڕەیەكى نوێ لەگەڵیدا هەڵداتەوە و بە چاوى سۆز و بەزەییەوە بۆى بڕوانێت.
         دیارە مرۆڤ بە حوكمى مرۆڤ بوونى ئەگەرى تووش بوون بە گوناه و بێ ئاگایی هەیە:((كل ابن ێدم خگا‌و و خیر الخگائین التوابون)) واتە: هەموو مرۆڤێك هەڵە دەكات‌و باشترین مرۆڤە هەڵەكەرەكانیش ئەوانەن كە تەوبە دەكەن‌و دەگەڕێنەوە بۆلاى خوداى گەورە و پەشیمانى دەردەبڕن‌و هەوڵدەدەن نەچنەوە سەر گوناه ‌و تاوان، ئێمە كاتێك بە هۆیەك لە هۆیەكان دووچارى گوناه ‌و سەرپێچى دەبین  نابێت لە سۆز و بەزەیی‌و لێخۆشبوونى خودا نائومێد بین, بەڵكو هەروەك خوداى گەورە خۆى ڕێنوێنى كردوین دەبێت بە دلأ داوا لە خوداى گەورە بكەین بۆ ئەوەى لێمان خۆش بێت‌و هەوڵبدەین بە چاكەكردنى زیاتر قەرەبووى ئەو هەڵەیە بكەینەوە، خوداى گەورە لەم بارەیەوە دەفەرموێت:(( قُلْ ێا عِبَادِێ الَّژِینَ أَسْرَفُوا عَڵى أَنفُسِهِمْ ڵا تَقْنَگُوا مِن رَّحْمَەِ اللَّهِ إِنَّ اللَّهَ ێغْفِرُ الژُّنُوبَ جَمِیعًا إِنَّهُ هُۆ الْغَفُورُ الرَّحِیمُ)) (الزمر53) واتە: ئەى (محمد) بەو بەندانەم بڵێ كە زیادەڕەوییان لە خراپە‌و تاواندا كردووە لە بەزەیی خودا نائومێد نەبن‌و وا  نەزانن ئەگەر بگەڕێنەوە بۆلاى خودا‌و ژیانى خۆیان بگۆڕن خودا لێیان خۆش نابێت، چونكە دەبێت بزانن بە راستى  ئەگەر ئەوان لە دڵەوە بڕیارى گەڕانەوە بۆ لاى خوداى خۆیان بدەن ئەوا ئەو لە سەرجەم گوناهەكانیان دەبورێت، چونكە ئەو لە راستیدا یەكجار لێبوردە و میهرەبانە.
     لە قورئانیشدا خوداى گەورە رێنوێنیمان دەكات داواى لێخۆشبوونى گوناهەكانى لێ بكەین هەروەك دەفەرموێت:((... رَبَّنَا فَاغْفِرْ ڵنَا ژُنُوبَنَا ۆكَفِّرْ عَنَّا سَیِّئَاتِنَا ۆتَۆفَّنَا مَعَ الأبْرَاڕ)) (ێل عمران193).
واتە: ئەى پەروەردگار لە گوناهەكانمان خۆشبە‌و پەردە بەسەر تاوانەكانماندا بدە‌و لەگەلأ چاكەكارانى  خوداویستدا بمانمرێنەو بمانگێڕەوە بۆلاى خۆت.
پێداویستى مرۆڤ كە لە رێی نزاو پاڕانەوەوە دەرى دەبڕێت كە بریتییە لە ئومێدو نیازو پێویستى بە رێنوێنى‌و دەست گیرۆیی‌و چاودێرى خودایی هەیە.
  دووەم –
   مرۆڤ بە حوكمى ئەوەى لەم ژیانەدا لە ناو كۆمەڵگەیەدا دەژی‌و هەواو ئارەزوى خراپی هەیە‌و فشارى دەوروبەر‌و كۆمەڵگەش لە ئارادایە‌و، پێویستى بە هۆشیارى‌و بێدارى تەواو هەیە‌و، دەبێت داوا لە خوداى گەورە بكات بۆ ساتێكیش چاوى لێ كەلا نەكات‌و لە چاودێرى و رێنوێنى خۆى بێ بەشی نەكات. پێغەمبەر(دخ) لە فەرمودەیەكدا فێرى نزاى كردوین كە دەفەرموێت:(( اللهم لا تكلنی إلى نفسی گرفە عین )) ‏. واتە: ئەى پەروەردگارم بۆ چاو تروكانێك مەمدەرە دەست نەفسی خۆم‌و لە بەزەیی‌و   چاودێرى خۆت بێ بەشم مەكە.  
      ئێمەش لە شەوو رۆژدا دەیان جار لە نوێژەكانماندا داوا لە خوداى گەورە دەكەین:(( اهدِنَا الصِّرَاگَ المُستَقِیمَ)) (الفاتحە6) خودایە  گیان رێنوێنیمان بكە بۆ رێگەى راست‌و وامان لێ بكە لە كات‌و شوێنە جۆراجۆرەكاندا بڕیارى راست بدەین‌و رەفتارو هەڵوێستى راست بنوێنین‌و كارێك نەكەین لەگەلأ ناسنامەى باوەڕدارانەمان‌و رازى بوونى تۆ نەگونجێت. ((... رَبَّنَا ێتِنَا مِن لَّدُنكَ رَحْمَەً ۆهَیِّئْ ڵنَا مِنْ أَمْڕنَا رَشَدًا))(الكهف 10). واتە: ئەى  پەروەردگارمان لەلایەن خۆتەوە سۆز و بەزەیمان پێ ببەخشە و بۆ سەر دابارێنە ، وە لە كاروبارەكانى ژیاندا سەرفرازمان بكە و وامان لێ بكە كە بەو جۆرە بڕیار بدەین و هەنگاو هەڵگرین كە عەقڵێكى پێشكەوتوو دەیخوازێت و رزگارى‌و سەربەرزى هەردوو دونیاشی بۆمان تێدایە .. ئامین. (( رَبَّنَا ڵا تُزِغْ قُلُوبَنَا بَعْدَ إِژْ هَدَیْتَنَا ۆهَبْ ڵنَا مِن لَّدُنكَ رَحْمَەً إِنَّكَ أَنتَ الْۆهَّابُ)) (ێل عمران 8) واتە: ئەى پەروەردگارمان دڵمان گومڕا مەكە دواى ئەوەى رێگاى راست ‌و خواپەرستیت نیشان داوین  وە لە لاى خۆتەوە بەزەیمان پێ ببەخشە  بە راستى بەخشینى تۆ سنورى بۆ نیە و یەكجار بەخشندەى. 
بە شێوەیەكى گشتى داواكردنى لوتف‌و سامان‌و سەركەوتن‌و بەخشش‌و خۆشەویستى‌و  لەش ساغى و زانست و هەرچى جێی ئاواتى مرۆڤە و دەیەوێت دەستى بكەوێت لە رزق و رۆزییە ماددی‌و مەعنەویەكان.
  مرۆڤ جگە لەو شتانەى لە خاڵى یەكەم و دووەمدا  باسكرا دەتوانێت ئاتاجى و پێداویستى ماددى و رۆحیەكانى خۆى لە ڕێی نزاو پاڕانەوەوە لە خوداى گەورە داوا بكات،  لە قورئانیشدا نمونەى چەندین نزاى لەم جۆرەمان هەیە لە وێنەى: ((... رَبَّنَا ێتِنَا فِی الدُّنْێا حَسَنَەً ۆفِی اڵاخِرَەِ حَسَنَەً ۆقِنَا عَژَابَ النَّاڕ)) (البقرە201) واتە: ئەى پەروەردگارمان لە دونیاو ڕۆژی دواییدا چاكەمان بێنە ڕێ‌و لە سزاى ئاگر بەدورمان بكە. ((... ۆقُل رَّبِّ زِدْنِی عِلْمًا)) (گه 114). واتە: خودایە زانیاریم زیاد بكە.

مەرجەكانى نزا و پاڕانەوە
نزا و پاڕانەوە بۆ ئەوەى جێگەى قبوڵى بارەگاى پەروەردگار بێت دواى ئەوەى بە ناوى خوداى گەورە دەست پێ دەكرێت  دروود و سڵاو بۆ گیانى پێغەمبەرى مەزن(دخ) ڕەوانە دەكرێت نزاكار دەبێت ڕەچاوى ئەم خاڵانەى خوارەوە بكات:
1 - نزاكە دەبێت تەنها بە زمان نەكرێت بەڵكو لە ناخى دڵەوە هەڵقوڵێت و لەگەلأ دەستەكان‌و زمانمان ڕووى دڵمان بكەینە پەروەردگار.
2 - باوەڕ بوون بەوەى كە خوداى گەورە نزا و پاڕانەوەكەت لێ وەردەگرێت‌و نائومێدت ناكات،  لە فەرمودەیەكى قودسیدا هاتووە:(( أنا عِنْدَ ڤَنِ عَبْدِی بِی )) (بوخارى ریوایه تى كردووه) واتە: بەندەكەم نیازى  بە من چۆن بێت منیش بەو جۆرە دەبم لە گەڵیدا، با ئێمەش نیازى باشمان بە خودا هەبێت، هەروەها پێغەمبەر (د.خ) فەرمویەتى:((ادعوا الله وأنتم موقنون بالإجابە)) متفق علیه .. حدیپ : ‏1756‏ واتە : ئێوە كە لە خودا پاڕانەوە گومانتان لەو نەبێت كە خودا وەریدەگرێت.
3 - شتى داواكراو شتێك نەبێت پێچەوانەى ئەو یاسایانە بن كە بوونەوەر بەڕێوە دەبەن، چونكە نزا كۆمەكییە بۆ گەیشتن بە كۆمەڵە ئامانجێك، نزا كردن جێگەى هەولأ و تێكۆشان و كردەوە ناگرێتەوە.
4 - هەوڵدان بۆ خۆ گونجاندن لەگەلأ ناوەرۆكى نزا و پاڕانەوەكاندا، هەوڵدەیت دڵت پاك كەیتەوە خۆت لە خواردنى حەرام و ڕەفتارى ناشیرین  بە دور بخەیتەوە، هەروەهامافى خەڵكى نەخۆین.
5 - هەندێك لەو شتانەى داواى دەكەیت لە خۆتدا ڕەنگ بداتەوە، بۆ نمونە تۆ داوا لە خوداى گەورە دەكەیت لێت ببورێت و لێت خۆش بێت، دەبێت خۆشت بەرامبەر ئەو كەسانەى هەڵەیان بەرامبەرت كردووە لێ بوردە بیت ، دەنا چۆن داواى شتێك لە خودا دەكەیت كە خۆت بە كردەوە تێتدا نییە.
6 - نزاى خراپ نەكردن دژ بە موسوڵمانان‌و داوا نەكردن بۆ ئەوەى خوداى گەورە نعمەتێكى پێ بەخشیون لێیان بسەنێتەوە.
7 - خۆ دور گرتن لە هەندێك گوناه لەوانەش دەنگ لێ وەرگرتن و قسە نەكردن  لە گەلأ موسوڵماناندا، ئازار دانى دڵى دایك و باوك، بوونى كینە لە ناو دلأ و دەروندا، چونكە هەموو ئەوانە دەقیان لەسەرە كە  ڕێ دەگرن لەوەى نزا گیرا بێت.
8 - نزا كردن لە حاڵەتێكدا مرۆڤ  لە نێوان ئومێد بە خوداو  ترس لەودا بێت، خوداى گەورە لە چەندین ئایەتى قورئاندا باسی ئەم دۆخەى مرۆڤى خوداناس‌و نزاكار دەكات هەروەك دەفەرموێت: ((... ۆادْعُوهُ خَوْفًا ۆگَمَعًا إِنَّ رَحْمَتَ اللّهِ قَڕیبٌ مِّنَ الْمُحْسِنِینَ)) (الاعراف 56) واتە: داواى لێ بكەن‌و هاوارى بكەنێ بە جۆرێك كە ترس لە پەروەردگارو ئومێد بە ئەو تێكەلأ بووبێت, بە ڕاستى ڕەحمەتى خودا لە چاكە كارانەوە نزیكە.  یاخود دەفەرموێت:((... ێدْعُونَ رَبَّهُمْ خَوْفًا ۆگَمَعًا  ...)) (السجدە 16).

ئەو كات و حاڵەتانەى زۆرتر نزایان تێدا  گیرا دەبێت
هەڵبەت وەك باسكرا نزا كردن و پاڕانەوە لە خودا كات و ساتێكى دیاریكراوى نییە، بەڵام سەرەڕاى ئەوە وەك لە هەندێك فەرمودە و لێكدانەوەى زانایاندا ئاماژەى پێ كراوە لە هەندێك حاڵەت‌و كات و شوێندا نزا زووتر گیرا دەبێت لەوانەش:
1 -  نزاكردن لە دواى نوێژە فەرزەكان.
2 - نزاكردن لە تاریكایی شە و بەرەبەیاندا.
3 - نزاكردن لە ڕۆژى هەینیدا.
4 - نزاكردنى مرۆڤى ستەم لێكراو.
5 - نزاكردنى دایك و باوك بۆ منداڵەكانیان. 
6 - نزاكردنى باوەڕدار بۆ خوشك و برا موسوڵمانەكانى دیكە بێ ئەوەى خۆیان ئاگایان لێى بێت كە نیشانەى دڵپاكى و دڵسۆزییە بەرامبەریان.
7 - نزاكردن لە پالأ كەعبەدا. 
8 - نزاكردن لە كاتى ناڕەحەتى و لێقەوماندا بە تایبەتیش ئەو حاڵەتانەى مرۆڤ دەستى لە هەموو شتێك  دەپچڕێت و تەنها خودا دەمێنێت بە هانایەوە بچێت.





پرس :
1-	بۆچى دەبێت نزا بكەین و لە خودا بپاڕێینەوە ؟
2-	نزاكردن چ كاریگەرییەك بەسەر دەرون و ژیانى  مرۆڤى باوەڕدارەوە بەجێ دەهێڵێت ؟
3-	گیرابوونى نزا لەلایەن خوداى گەورەوە  چ پەیوەندییەكى بە ڕەفتار و ژیانى ڕۆژانەى مرۆڤەوە هەیە ؟


گفتوگۆ :
بایەخدانى گەورەى زانستى پەرەپێدانى مرۆیی ‌و دەرونزانى  بە نزا و پاڕانەوە وەك  هۆكارێك بۆ چارەسەركردنى نەخۆشیە دەرونییەكان‌و هەست كردنى مرۆڤ بە ئارامى دەرونى لە چییەوە سەرچاوەى گرتووە ؟


