

وانەى چواردەم
نەرمى نواندن و سۆزیارى پێغەمبەر موحەمەد(د.خ)
باشترین بەڵگەو نیشانەى پابەندى بەو سێ بنەمایەى لەبابەتى پێشودا ئاماژەى پێكرا، ئەوەیە كەبەسۆزو میهرى خۆى، خوداى گەورە پێغەمبەرێكى (د.خ) دڵنەرم و میهرەبانى بۆ باوەڕداران هەڵبژارد، وەك لە قورئاندا فەرمویەتى: 
((فَبمِا رَحْمەٍ مِنَ الله لِنْتَ ڵهُم ۆڵوْكنْتَ فڤاً غلیڤَ القلبِ لانفچوا من حولكَ فأعفُ عَنْهمُ وأستغفرْ ڵهُم وشاورْهُم فی الامڕ فاژا عَزَمْتَ فتوكَلُ على الله إِنَّ الله یُحِبُ المتوكلین)). (ێل عمران/159)
واتە سۆزو نەرمى تۆ لەگەڵ گەلەكەت لەمیهرەبانى خوداوەیەو بۆ ئەوانیش رەحمەتە، چونكە ئەگەر تۆ دڵرەق و توندو تیژى گرژومۆن بواى لەگەڵیان بێگومان ئەوانیش لەدەورت كۆنەدەبوونەوە و بەجێیان دەهێشتى بۆیە بەم شێوەیەى خوارەوە رەفتاریان لەگەڵ بكە:
1- لێبوردەیى بەرانبەر هەڵەكانیان. 
2- داواى لێخوشبونیان بۆبكە لەخودا بەبەردەوامى.
3- راوێژیان لەگەل بكە لە كاروبارى جەنگدا، مەگەر كارێك سروشت بۆهاتبێت، راوێژكردن بنەمایەكى گرنگە لە شەریعەتى ئیسلامدا، سودەكەى بۆهەمووانە، پاشان پشت بەخودا بەستن لە بریارداندا، ئەمانە هەمووى دەبنە هۆى كۆمەك و یارمەتى خوداى بەدەسەلات بۆمان.
  
چەند نموونەیەك لەسەر راوێژكردنى پێغەمبەر (د.خ) بە هاوەڵانى:
1- لە بەرەنگاربوونەوەى كاروانى قوڕەیشییەكان لەرۆژى جەنگى بەدردا.
2- لە چوونە دەرەوەى شار لە جەنگى ئوحوددا بۆ دەوروبەرى مەدینە.
3- هەر بەراوێژ پلانى جەنگى ئوحودیان داناو لە هەڵەى سەرپێچى كارانیشى خۆشبوو.

چاوپۆشى و لێبوردن لەهەڵە هاوتەریبى كارى چاكەیە
خوداى پەروەردەگار لە قورئاندا فەرمویەتى: ((إنْ تُبدُوا خیراً أو تخفوهُ أو تعفوا عن سُو‌وٍ فإن الله كان عفواً قدیراً)) (النسا‌و 149).

كەخوداى گەورە لێبوردەیى و چاوپۆشى لە هەڵەكاران، بە هاوشان و تەریبى كردەوە پەسندو باشەكان هەژماردەكات، دەبێت مرۆڤى موسوڵمان خاوەنى لێبوردن و دڵێكى گەورەبێت، تا قین و كینەى تیدا جێنەبێتەوە، لە وێنەى خوارەوە ئەو هاوكێشەیە بەدیدەكەیت. 















گفتوگۆ
1- (پێویستە وەلامى نەزان نەدەینەوەو پشتى لێهەڵكەین) ئەمە شیبكەوە.

-نموونە بۆ ئەمانەى خوارەوە بێنەوە.
1- راوێژكردنى پێغەمبەر (د.خ) لەگەل هاوەڵانى.
2- لێبوردەیى لەو كەسانەى سەرپێچییان دەكرد.

- ئەو ئایەتە بلێ بەها رەوشتیەكانى تێدا كۆكراوەتەوە پاشان:
1- بینوسە .                
2- ئەوسێ بنەمایە كامانەن ئاماژەى پێكردوون.

-	خوداى گەورە فەرمانى بە پێغەمبەر كرد (د.خ) چۆن بێت لەگەل كەسوكارو گەلەكەى؟ دەقێكى قورئان بڵى ئەو بنەمایە پشت ڕاستبكاتەوە.