وانەی شانزەم
زەكات وهەندێك لەحوكمەكانى

خوداى گەورە دەفەرموێت: ((ۆأَقِیمُوا الصَّڵاەَ ۆێتُوا الزَّكَاەَ ۆارْكَعُوا مَعَ الرَّاكِعِینَ)).(43-البقرە)
هەروەها دەفەرموێت: ((ۆأَنْفِقُوا فِی سَبِیلِ اللَّهِ ۆڵا تُلْقُوا بِأَیْدِیكُمْ إِڵى التَّهْلُكَەِ ۆأَحْسِنُوا إِنَّ اللَّهَ یُحِبُّ الْمُحْسِنِینَ )).(195- البقرە) 


پێناسەى زەكات:
ئەو بڕە ماڵەیە لەدەوڵەمەندان وەردەگیرێت ودەدرێتە هەژاران وئەو پۆلانەى لەقورئاندا دیاریكراون، بەپَیى رێ وشوێنێكى تایبەت. 
مەرجەكانى پێویستبونى زەكات:
زەكات پێویست دەبێت لەسەر هەركەسێك ئەم مەرجانەى تێدابن:
1- موسڵمانێتى: واتە كەسى دەوڵەمەند مەرجە موسڵمان بێت.
2- سەربەستى: مرۆڤە موسڵمانەكە دەبێت سەربەست بێت، واتە كۆیلە نەبێت. بەواتاى ئەوەى خاوەندارێتى پێبكرێت.
3- ماڵ وسامانى لەئاستى (نصاب)دا بێت، واتە ئەو بڕەى لەشەرعدا زەكاتى لەسەر پێویست دەبێت وگەر لەو سنورە كەمتربوو زەكات دان نایگرێتەوە. ئەمەش بەپێى جۆرى ماڵەكەیە، دراو، كشتوكاڵ، میوە، ئاژەڵ.....هتد، هەریەكەو بەئەندازەو بڕى جیا زەكاتى لەسەر پێویست دەبێت.
4- تێپەربوونى ساڵێكى كۆچى بەسەر ئەو ئەندازەیەى زەكاتى لەسەر پێویست دەبێت، جگە لەكشتوكاڵ وبەروبومى میوە كەلەگەڵ دروێنە یان كۆكردنەوەى بەرهەمدا زەكاتى لێ دەردەكرێت. بڕى پێویست بۆ زەكات دانەكەش واتا(نصاب) دەبێت لەپێداویستیە سەرەكیەكانى خاوەنەكەى زیادبێت وەك پۆشاك وخۆراك وجێى حەوانەوە.
5- خاوەندارێتێ تەواوى ماڵەكەى هەبێت. ئەو ماڵ وسامانەى زەكاتى لێدەدرێت پێویستە ئەم مەرجانەى تیابێت:
1- گەشەكردن: واتە یان لەگەشەكردندا بێت یاخود شایستە بێت بۆ گەشەكردن وزیادبوون.
2- ئەندازەو بڕى پێویست(النصاب): بەپێى جۆرى ماڵ وكاڵاكە دەگۆرێت.
3- بەتەواوى لەخاوەندارێتى خاوەنەكەیدا بێت.
4- ئەو بڕو ئەندازەیە لەپێویستیە سەرەكیەكان زیاد بێت.
5- ئەو ماڵ ودارایى وكاڵایە قەرزى لەسەر نەبێت لەوكاتەدا پێویست بەدانەوەى بكات.
6- ساڵى كۆچى بەسەردا تێپەربوبێت جگە لەبەروبوم وكشتكارى.
7- ئەو ماڵ وسامانە لەدەستكەوتى حەڵال بێت.

ئەو جۆرانەى لەماڵ وسامان زەكاتیان لێدەردەكرێت
1-	زێڕو زیو ودراو.
2-	ماڵى بازرگانى.
3-	ئاژەڵى ماڵى(حوشتر) گاو مانگا، مەڕو بزن.
4-	كشتوكاڵ وبەروبوم.
5-	كانزاو خشڵ.
6-	هەنگوین.
7-	پشك وچەكى بانكى ووەرگرتەى كرێ.


ئەوانەى زەكاتیان پێدەشێت

خوداى گەورە دەفەرموێت: (( إِنَّمَا الصَّدَقَاتُ لِلْفُقَرَا‌وِ ۆالْمَسَاكِینِ ۆالْعَامِلِینَ عَڵیْهَا ۆالْمُۆَلَّفَەِ قُلُوبُهُمْ ۆفِی الرِّقَابِ ۆالْغَاڕمِینَ ۆفِی سَبِیلِ اللَّهِ ۆابْنِ السَّبِیلِ فَڕیچَەً مِنَ اللَّهِ ۆاللَّهُ عَلِیمٌ حَكِیمٌ ))(60-التوبە)
1- هەژارەكان: ئەوانەن ماڵ وسامانیان نیەو دەرامەتیشیان نیە.
2- ماڵنشین(مسكین): ئەوانەن ئەندازەى پێویستیان نیەو ئەوەى دێتە دەستیان بەشى بژێوى ناكات.
3- كارمەندانى كۆكردنەوەى زەكات: ئەوانەن كەلەرێى میریەوە، یان دەستەى راسپێردراوەو كارى كۆكردنەوەو سەرژمێرى وپاراستنى ماڵى زەكات ودابەشكردنیان خراوەتە ئەستۆ.
4- دڵنەواكراوان، كەدوو بەشن:
أ- ئەو بێباوەڕانەى ئومێد دەكرێت بەدڵنەواییكردن بێنە ناو بازنەى ئیسلامەوە، یان بۆ خۆ پارێزی لەشەڕیان گەر تواناى زیانگەیاندنیان هەبوو. 
ب- ئەو توێژە لەموسڵمانان كەئاینیان لاوازە، زەكاتیان بدرێتێ بەئومێدى دابینكرنى بژێوى گونجاو بۆیان وئامادەبوونیان بۆ تێگەیشتن وفێربوونى ئیسلام.
5– ئەوانەى گیرۆدەن: واتە لەكۆیلەو كەنیزەك كەسەربەست نین، زەكاتیان پێبدرێت بەئەندازەى دەربازبون لەكۆیلایەتى و وەرگرتنى ئازادى بۆبڕیاردان. ئەم چینە لەم سەردەمە نەماون. 
6- قەرزاران: بەڵام هەموو قەرزارێك ناگرێتەوە، مەرجدارە.
7- لەپێناوى خودادا: مەبەست لە(جیهادە)، زەكات دەدرێت لەرێى شكۆدارى وبڵند راگرتنى وشەى (لا اله الا الله)داو تێكۆشان بۆ بڵاوكردنەوەى ئیسلام.
8- ئەوانەى لەنێو رێگادان: ئەو رێبوارانەى پارەیان لێ دەبرێت ودوورن لەجێی خۆیان، دەوڵەت زەكاتیان دەداتێ بەو ئەندازەیەى پێویستیان دابینكرێت تا دەگەرێنەوە شوێنى خۆیان.


چۆنیەتى زەكات دان لەماڵى بازرگانى
ئەگەر بازرگان كاڵاى بەنەقدى واتە دەست بەدەست دەفرۆشت وكاڵاى نەدەهێشتەوە تا نرخى سەركەوێت وگران بێت، ئەوە ساڵانە كاڵا بازرگانییەكانى دەقەبلێنى (تەنانەت گەر زیانیشى لێكەوتبێت چەند ساڵێك) ولەگەڵ دەستمایەكەى پێكەوە زەكات لەهەمووى دەدات. هەروەها زەكات دەردەكات لەو قەرزەى بەلاى كەسێكەوە یان وەك كاڵاى بازرگانى داویەتى پێى وكاتى وەرگرتنەوەى هاتوەو بەتەمایەتى.
بەڵام ئەو ماڵ وكاڵایەى قەرزە لاى كەسێكى وا ناتوانێ بیداتەوە یان ستەمكارەو داگیرى كردوەو بەتەماى نیە، زەكاتى لەسەر نیە، مەگەر دواى وەرگرتنەوەى. هەروەها ئەو ماڵەى لەسەرخۆى قەرز بێت یان بەپێشینە (سلفە) وەرى گرێت وبیداتە قەرز زەكاتى لێنادرێت تا نەبێتە ماڵى خۆى.
پرسیار
1-	مەرجەكانى زەكاتدان كامانەن؟
2-	ئەو چینانە كێن زەكاتیان پێدەشێت؟
3-	دڵنەواكراوان كێن؟
4-	زانایان بەچ بەڵگەیەك دەلێن زەكاتى كاڵا بازرگانیەكان پێویستە بدرێت؟
چالاكى
ئەم ئایەتە لەبەربكە: (( ۆێمِنُوا بِمَا أَنْزَلْتُ مُصَدِّقًا لِمَا مَعَكُمْ ۆڵا تَكُونُوا أَوَّڵ كَافِرٍ بِهِ ۆڵا تَشْتَرُوا بِێێاتِی پَمَنًا قَلِیلًا ۆإِیَّاێ فَاتَّقُونِ (41) ۆڵا تَلْبِسُوا الْحَقَّ بِالْبَاگِلِ ۆتَكْتُمُوا الْحَقَّ ۆأَنْتُمْ تَعْڵمُونَ (42) ۆأَقِیمُوا الصَّڵاەَ ۆێتُوا الزَّكَاەَ ۆارْكَعُوا مَعَ الرَّاكِعِینَ))(41-43البقرە).

