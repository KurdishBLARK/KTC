
وانەى هەشتەم
رەوشت و بەها باڵاكانى موسوڵمان












مرۆڤى باوەڕدار خاوەنى رەوشتى بەرزە كە خوداى گەورە فەرمانى پێدەكات و پێغەمبەرمان(د.خ) جەختى لەسەر دەكاتەوە بە فەرمودەى: ((انما بعپت لأتممّ مكارم الاخلاق)).
بەرەوشتى بەرز كەسێتى مرۆڤى باوەڕدار مەزن دەبێت و ئاكارى خاوێن هاوتەریبى باوەڕی پتەوە لە ژیانى مرۆڤى موسوڵماندا. تا باوەریش بەرزو دروست بێت پێگەى خاوەنەكەشى بڵند دەبێت.
ئەى قوتابى خۆشەویست، ئەگەر پابەندى بەها باڵاكانى وەك پوختى و لێبوردەیى و ئارامگرتن و شەرم و هاوكارى و وەفا دەبێت، ئەوا هەنگاو بەرەو چەند رەوشتێكى گرنگ بنێت لەوانەش:
1- داوێن پاكى: كە بریتییە لە خۆپارێزى لە گشت حەرامێك بە تایبەتى داوێن پارێزى لە بەد رەوشتى و كارى ئابڕوبەر.
خوداى گەورە فەرمانى كردووە بە موسوڵمانان داوێنیان بپارێزن وخۆڕاگربن لە بەرشاڵاوى ئارەزوبازیدا و خۆ لەسەرەتاكانى بپارێزن.
چونكە مرۆڤ بەرەو هەڵدێر دەبات و دواتر ناتوانێت بەسەر ئارەزووەكانى زاڵ بێت. لە قورئانى پیرۆزدا بە چەندین ئایەت رێگرى كراوە لەو كردەوە ناشیرینە. 
خوداى گەورە دەفەرموێت: (( ولا تقربوا الزنى انه كان فاحشەً وسا‌و سبیلاً)) (الاسرا‌و32).
ناكرێت مرۆڤى باوەڕدار بەدواى كارى بێزراوى وادا بگەرێت بەڵكو داوێن پیسى و باوەڕ لەیەك كاتدا كۆنابنەوە لە كەسێكدا وەك پێغەمبەرمان(د.خ) دەفەرموێت: ((لا یزنی الزانی حین یزنی وهو مۆمن)).
مرۆڤى موسوڵمان زۆر لەوە بەرزو بەڕێزترە كە سێیتى خۆى دابەزێنێت بۆ ئەو ئاستە نزمە، كە شایستەى ئەو نییە، بە ئەنجامدانى كارى داوێن پیسى موسوڵمان پێویستە بە وشیارییەوە هەنگاو بنێت و ئەقل بەكاربێنێت، كە رێنمایى دەكات بۆ بەهاى (داوێن پاكى).
بەرهەمى بەهاى داوێن پاكى: 
1-	پاراستنى ناموس. 
2-	ناوبانگى باش و بڵند.
3-	متمانەى نێو خەڵك.
4-	كەسێتى هاوسەنگ.
5-	پاراستنى تەندروستى جەستەیی.
2- سپاردە: بە واتایى خۆ دوور گرتن لە فێڵ و دزى و ناپاكى و پاراستنى سپاردەى قسەو سامان و هەر نهێنیەك.
جۆرەكانى سپاردە:
    ئـ- جۆرێكیان سپاردەى ئەو قسانەیە كە لاى كەسێكى دیكە دەكرێن و قسەكەر ئەم لاو ئەولا دەكات بە مەبەستى ئەوەى كەسێكى دیكە ئاگادارنەبێت، یان كە بەبەرامبەر بڵێَت ئەمە قسەى نێوانمان بێت، ئەمەش دەبێتە سپاردەیەكى گران و ئەركێكى پێویست. پێغەمبەر دەفەرموێت (د.خ): ((اژا حدّپ الرجل الحدیپ پم التفت ، فهی أمانە)).
    ب- جۆرێكى دیكەی سپاردە، بابەتى دارایى و سامانە، كە دەدرێتە دەست كەسێكى دیكە و دەچێتە ئەستۆى و پێویستە بە دەستپاكى و بێ دەستكارى بیداتەوە دەست خاوەنەكەى.
باشترین پێشەنگى مێژویى بە پشتگیرى قورئان لە سپاردە پارێزیدا یوسف پێغەمبەرە (د.خ) وەك قورئان دەفەرموێت: ((قال اجْعَلّنی على خزائنِ الارچ إنیّ حفیڤٌ علیم)) (یوسف 55).
    پ- هەندێك جار سپاردە لە مامەڵە و فرۆشدایە واتە فێل نەكردن لە ئاڵ و وێل و جۆرى كاڵادا كە پێویستە بەپێى پێوەرە شەرعیەكان بێت.
پێغەمبەرمان (د.خ) بەلاى خۆراكفرۆشێكدا تێپەڕى بینى خۆراكەكەى ئاوى زیادەى تێدایە لێى پرسى هۆكارەكەى چییە، گوتى: باران تەڕى كردووە، سەروەر فەرموى: تەڕبووەكەت لە سەرەوە دانایە تا خەڵكى بیبینن، جا فەرمووى: ((من غشّ فلیس منیّ)).
ئەمە ئامۆژگاریە بۆ گشت فرۆشیارێك كە كاڵاكەى بە درۆو فێڵ ساغ نەكاتەوە.
سیماو بەرهەمەكانى بەهاى سپاردە پارێزى:
یەكەم- ناوبانگى باش. 
دووەم- متمانەى نێوخەڵكى.
سێیەم- دڵسۆزى و پوختى لە كاردا.