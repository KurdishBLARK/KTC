
وانەى دوانزەم
سوێندو حوكمەكانى
پێناسەكەى: سوێند خواردن لەسەر شتێك رووى داوە.
ئەوەى دروستە لەسوێن خواردن وئەوەى نادروستە.
1- دروستە سوێند خواردن: 
ئـ- بەناوەكانى خودا وەك: (بەخودا)
ب- بەسیفەتەكانى خودا وەك: (سوێند بەو كەسەى گیانى منى بەدەستە) یان (بەگەورەیى خودا).
پ- بەقورئانى پیرۆز(چونكە قورئان گوتارى خودایەو سیفەتێكە لەسیفەتەكانى).
2- دروست نیە سوێند خواردن.
بەهەر دروستكراوێك پێغەمبەر(د.خ) بێت یان پیاوچاك بێت یان سەركردەبێت.
3- دروست نیە سوێندخواردن بە (كعبە) یان هەرمالێك لەماڵەكانى خودا یان نیعمەتێك لەنیعمەتەكانى.
پشت بەست بەفەرموودەى پێغەمبەر(د.خ) ((من كان حالفاً، فلیحلف بالله أو لیصمت)).
واتە: ئەوەى سوێند خۆرە، سوێند بەخودا بخوات یان بێدەنگ بێت.
جۆرەكانى سوێند:
1-سوێندى سەر زمان (اللغو) ئەو سوێندەی كە بەسەر زمانى موسڵماندا دێت بێ هیچ مەبەستێك لەكاتى قسەكردندا وەك گوتنى (نەبەخوا) یان (بەڵێ بەخوا) ئەو جۆرە سوێندە هیچ جۆرە گوناه و بەخشینێكى نیە بەبەڵگەى خودا دەفەرموى[ڵا یُۆَاخِژُكُمُ اللَّهُ بِاللَّغْوِ فِی أَیْمَانِكُمْ...] (المائدە 89).
2- سوێندى درۆ: ئەم جۆرەش سوێند خواردنە بەدرۆ لەسەر شتێك كەدرۆ دەكات خاوەنەكەى رووى نەداوە. وئەم جۆرە سوێندخواردنە لاى دوروەكان زۆرە یان ئەوانەى كڕیارو فرۆشیارن بۆئەوەى بازاڕیان گەرم بێت وپارەیان دەست بكەوێت.
وناونراوە بە(نوقم بون) چونكە خاوەنەكەى نوقمى تاوان دەكات وپێویستە لەسەر سوێند خۆرى درۆ تۆبە بكات پەشیمان بێتەوەو داواى لێبوردن بكات. وپێویستە لەسەرى باجى سوێندەكەى بدات. [...ۆڵكِنْ یُۆَاخِژُكُمْ بِمَا عَقَّدْتُمُ الْأَیْمَانَ..] (المائدە 89).
3- سوێندى پەیوەست: ئەو سوێندەیە كە لەسەر كارێك ئەخورێت كەببێت یان نەبێت لەداهاتودا وەك موسلمانێك بلێت (بەخودا ئەو كارە ئەكەم) یان (ئەو كارە ناكەم). وحوكمەكەى ئەوە یە كە سوێندى لەسەر هەرشتێك خواردو نەیكرد پێویستە بەخشینەكەى بدات.
بەخشینەى سوێند خواردن:
پێویستە ریزبەندى وهەڵبژاردەى تیا بكرێت:
ناندانى (دە) هەژار, یان پۆشاكیان، ئەگەر نەیتوانى(3) رۆژ  بەڕۆژو بێت. 

سوێندخواردن لەمامەڵەكردندا:   
خوداى گەورە رێگەى بەكڕین وفرۆشتنى حەڵاڵ داوە بۆ بەندەكانى بۆپاراستنى بەرژەوەندیە دنیاییەكانیان لەبەرئەوە پێویستە لەسەر موسڵمان كە شارەزابێت بەكاروبارى كڕین وفرۆشتنەوە وئەوەى رودەدات لەكارى سوێند خواردن كە رۆژانە لەسەر زمانى خەڵك ئەیبینین زۆرێك لەخەڵك سوێند بۆ سادەترین شت دەخۆن هەتا واى لێهاتووە سوێند خواردن بووە بەنەریتێك. وازهێنان لەو نەریتە پارێزگارى كردنە لەرێگە پێنەدراوەكان وبەرزراگرتنى ناوو سیفەتەكانى خوداى گەورەیە.

بۆچونى ئاینى ئیسلام دەربارەى سوێند خواردن:
سوێند خواردن لەبنەڕەتدا رێگە پێدراوە، هەندێك جار دروستەو هەندێك جاریش رێگرى لێكراوە، چونكە زۆرى سوێند خواردن ئەبێتە هۆى شكاندنى سوێند بەواتاى (جێبەجێنەكردنى كارى سوێند خواردنەكە) ودەربارەى ئەمە پێغەمبەر (د.خ) فەرمویەتى ((إیاكم وكپرە الحلف فی البیع، فانّه ینفق پم یمحق)).

هاندەرەكانى سوێند خواردن:
1-	بۆ بازاڕ گەرم كردن و هاندانى خەڵك بۆكرین.
2-	بەهۆى بێ متمانەیى لەبەر ئەوەى كەسێك باوەڕى بەخۆى هەبێت پەنا بۆسوێند خواردن نابات.
3-	نەبونى دەستپاكى لاى سوێند خۆرەكە.

سەرەنجامى سوێندخواردن وزیانەكانى:
1-	لەپێشدا فرۆشتن زیاد دەكات چاوى خەڵك بەردەگرێت، لەسەرەتاوە بەشێوەیەكى كاتى كڕیار زۆردەبن وقازانج زۆر دەكات.
2-	ئەم كارە بەردەوام نابێت چونكە خوداى گەورە ئەو قازانجە زۆرە لەناودەبات خاوەنى سوێندەكە بەدەست بەتاڵى دەمێنێتەوە لەئێستادا بێت یان لەداهاتوودا.
3-	كردنى گوناهى زۆر لەلایەن سوێند خۆرەوە بەهۆى زۆرى شكاندنى سوێندەكان.
4-	ئاگرى رۆژى دوایى پاداشتى سوێند خۆرى بەدرۆیە كەزیان بەخەڵك دەگەیەنێت ودەست بەسەر سەروەت وسامانەكانیاندا دەگرێت. پێغەمبەر(د.خ) فەرموێ: ((من اقتگع حق امرئ مسلم بیمینه فقد اوجب الله له النار وحرم علیه الجنە)).

لەڕەوشتەكانى فرۆشیارى باوەڕدار لەمامەڵەدا:
1-	راستگۆیى: فرۆشیار پێویستە راستگۆ بێت لەوەى ئەیلێت سەبارەت بەجۆرو نرخى شمەكەكانیەوە. پێغەمبەر(د.خ) فەرموى: ((البیِّعان بالخیار مالم یتفرَّقا، فان صدقا وبینا، بورك لهما فی بیعهما، وإن كژَّبا وكتما مُحقت بركە بیعهما)).
2-	پێشخستنى بەرژەوەندى كڕیار لەلایەن فرۆشیارەوە. پێغەمبەر(د.خ) فەرموێ:((زِنْ ورَجِّحْ)).
3-	پشت نەبستن بەسوێندخواردن.
4-	دوركەوتنەوە لەساختەكارى ودەرخستنى شمەكەكان ونەشاردنەوەى خراپەكانى.
5-	بەكارهێنانى تەرازووى دروست. خودا دەفەرموێت: [...ۆزِنُوا بِالْقِسْگَاسِ الْمُسْتَقِیمِ...] (الاسرا‌و35).

لەروداوە گزى كردنە بەناوبانگەكان:
لە پێغەمبەر(د.خ) گێڕدراوەتەوە: (مَرّ على كومە گعام فأدخل یدخله فیها فنالت أصابعه بللاً فقال ماهژا یا صاحب الگعام. فقال أصابته السما‌و یارسول الله(ص). قال: ((أفلا جعلته فوق الگعام كی یراه الناسُ مَنْ غَشَّ فلیس منی)).
واتە: پێغەمبەر(د.خ): بەلاى خەرمانێك دا تێپەربوو دەستى خستە ناو خواردنەكەوە دەستى تەڕبوو فەرموى ئەى خاوەن خواردەمەنى ئەوە چییە؟
لەوەڵامدانەوەى گوتى ئەوە باران تەڕى كردووە خراپ بووە. پێغەمبەر(د.خ) فەرموى: ئەكرێت ئەو خراپ بووە بخەیتە سەرەوە هەتا خەڵك بیبینن گوتى: (ئەوەى ساختە بكات لەمن نیە). 
گفتوگۆ
1-	ماناى سوێند چیە؟
2-	سوێندخواردن تەنها بەناوو سیفەتە جوانەكانى خودا دەبێت، روونى بكەرەوە؟
3-	بەراست یان بەهەڵە وەڵامى ئەمانە بدەرەوە؟
ئـ-دروستە سوێندخواردن بەپێغەمبەر(د.خ).
ب- دروست نیە سوێندخواردن بە پیاوچاكان.
پ - دروست نیە سوێند خواردن بە كەسەكان.
ت- دروستە سوێند خواردن (بەكەعبەى پیرۆز).
ج- دروستە سوێند خواردن بە قورئان.
    4- مەبەست لەسوێندى سەرزمان (اللغو) چییە؟ و ئایا موسڵمان لێپرسینەوەى لێ دەكرێت لەبەرامبەرى دا.
    5- مەبەست لەسوێندى بەدرۆ چییە؟ بۆ ناو براوە بەدرۆ؟
   6- چى پێویستە لەسەر كەسێك سوێندى بەخودا بەدرۆ خواردبێت.
   7- ئەم بۆشاییانە تەواو بكە:
ئـ- ............... سوێند خواردنە لەسەر شتێك بكرێت یان نەكرێت لەدوا رۆژدا.
ب- پێغەمبەر(د.خ) دەفەرموێت: (من كان حالفاً فلیحلف.......).
پ- بەخشینەى سوێند پێدانى خۆراكى .................. یان .................... یان بەڕۆژوو بوون بۆ ماوەى.................... .
     8- وەڵامى راست لەنێوان كەوانەكاندا هەڵبژێرە:
ئـ- سوێندى پەیوەست هەڵقولاوە لە..................... (زمان،دڵە)وە.
ب- سوێندى درۆ (الغموس) ئەو سوێندەیە كەمافى خەڵكى تیادا .................... (ئەچەسپێ، ئەفەوتێ).

   چالاكى
1-	فەرمودەیەك بلێ دەربارەى ئاگاداركردنەوەى باوەڕداران لەزۆرى سوێند خواردن.
2-	بەڵگەى فەرمودەیەكى پێغەمبەر(د.خ) بهێنەرەوە كەتیایدا دوپاتى سزاى ئاگر دەكاتەوە بۆ ئەوانەى سوێند بەدرۆ دەخۆن بۆ دەست بەسەرداگرتنى پارچەیەك زەوى.
