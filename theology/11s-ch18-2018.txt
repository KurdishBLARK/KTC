
وانەی هەژدەیەم
هەندێك بۆچوونى دژ بە بنەماكانى گفتوگۆ
هەروەك باسمان كرد لەگەلأ ئەوەشدا كە گفتوگۆ بەهایەكى ئیسلامى‌و شارستانییە، وە ڕێگەى سەركەوتنى گەلانى موسوڵمان‌و سەرجەم گەلانى دونیایە بەرەو لوتكەى شارستانى ‌و پێشكەوتن بەڵام سەرەڕاى ئەوە بەهۆى خراپ تێگەیشتن لە ئیسلام‌و، هەندێك دەقى قورئان و فەرمودە، كێشە سیاسی‌و ئابورى‌و كۆمەڵایەتییەكان‌و،  زۆر دارى سیستمى سیاسی  لە چەندین وڵاتى ئیسلامیدا‌و دواكەوتووى بیرەوە، چەندین بیروڕا و بۆچوونى نامۆ بە گیانى ئیسلام و بنەماكانى گفتوگۆ، لە ناو بەشێك لە موسوڵماناندا بڵاو بۆتەوەو، زیانێكى گەورەشیان لە كۆمەڵەكانیان‌و ئیسلامیش داوە. كە ئەو بۆچونانەش لە بیروباوەڕى، بەكافر كردنى خەڵك و توندڕەویدا بەرجەستە دەبن‌و ئێمەش لە خوارەوە بە كورتى ئاماژەیان پێ دەكەین. 
یەكەم - بەكافر كردن:
بەكافر كردن (تكفیر)ى موسوڵمان بە یەكێك لە مەسەلە مەترسیدارەكان دادەنرێت‌و بیركردنەوەیەكى لەم جۆرەش جگە لەوەى لەگەلأ بنەماكانى ئاینى پیرۆزى ئیسلامدا ناگونجێت، پێچەوانەی گیانى گفتوگۆیە.  
ماناى بەكافر كردن:
بەكافر كردن واتە دابڕینى ئاوەڵناوى (كفر) بەسەر موسوڵمانێكدا شایەتى هێنابێت، لەسەر بناغەى بیروباوەڕێك، وتەیەك یاخود كردارێك كە لێوەى دەبینرێت‌و دەردەچێت.
حوكمى بەكافر كردنى موسوڵمان لە ئیسلامدا :
هەروەك گوتمان ئیسلام  بیرى بەكافر كردنى موسوڵمان رەتدەكاتەوەو لە چەندین ئایەت‌و فەرمودەشدا ئەم قەدەغە كردنە بە جوانى بەرجەستە بوە و باس كراوە: 
1ـ  خوداى گەورە دەفەرموێت:(( ێا أَیُّهَا الَّژِینَ ێمَنُواْ إِژَا چَرَبْتُمْ فِی سَبِیلِ اللّهِ فَتَبَیَّنُواْ ۆڵا تَقُولُواْ لِمَنْ أَلْقَى إِڵیْكُمُ السَّڵامَ ڵسْتَ مُۆْمِنًا تَبْتَغُونَ عَرَچَ الْحَێاەِ الدُّنْێا...))(النسا‌و94) واتە: ئەى باوەڕداران كاتێك چوون بۆ جەنگ لە پێناو خودادا شتەكان لە یەكدی جیابكەنەوە و بەرچاو ڕونانە مامەڵە بكەن، یەكێك لە مەیدانى جەنگدا سەلامى لێ كردن ئێوە تۆمەتبارى مەكەن بەوەى لە ترساندا ئەوە دەكات‌و ڕاست ناكات و باوەڕدار نییە ، ئایە ئێوە بەدواى دەستكەوتى دونیاییەوەن (یاخود ڕێنوێنى كردنى خەڵك). لەم ئایەتەدا خوداى گەورە ڕێنوێنى باوەڕداران دەكات هەركەسێك خۆى بە موسوڵمان داناو موسوڵمان بوونى خۆى ئاشكرا كرد ئاوەڵناوى كوفرى مەخەنە شوێن و بە كافرى دامەنێن.
2ـ  پێغەمبەر (دخ) لە فەرمودەیەكدا و بە مەبەستى هۆشیار كردنەوەى موسوڵمانان بۆ خۆپاراستن  لە تاوانى بەكافر دانانى موسوڵمان دەفەرموێت :(( مَن رَمى مۆمناً بِكُفرٍ فَهُۆ كَقَتْلِهِ ))  واتە: هەر كەسێك تۆمەتى كوفر بداتە پالأ باوەڕدارێك وەك ئەوە وایە كوشتبێتى، كە ئەوەش بەڵگەیە لەسەر گەورەیی بەكافر دانانى موسوڵمانێك.
    لە سۆنگەى شوێنكەوتنى ڕێبازى ئیسلام‌و دەست گرتن بە ڕێنوێنیەكانى پێغەمبەرى ئیسلامیشەوە(دخ) هاوەڵانى پێغەمبەر خۆیان دەبوارد لە بەكافر دانان‌و بە فاسق دانانى  موسوڵمانان و هەموو ئەوانەى كەعبە بە قیبلەى خۆیان دەزانن، لە ( ئەبو سوفیانە) وە دەگێڕینەوە گوتویەتى: بە  (جابرى كوڕى عبدالله)م  گوت: ئایە ئێوە بە هیچ كەسێكتان لەوانەى ڕوو دەكەنە قیبلە‌و موسوڵمانن گوتووە كافر؟ گوتى: نەخێر، گوتم ئەى پێتان وتووە: هاوبەشى بۆ خودا پەیداكەر ( مشرك ) ؟ گوتى: پەنا دەگرم بە خودا.   
مەترسییەكانى بەكافر كردن
بەكافر كردن چەندین ئاسەوارى خراپى لێ دەكەوێتەوە هەر بۆیە ئیسلام قەدەغەى كردووە، لەو ئاسەوارانەش :
 1ـ پارچە پارچە كردنى كۆمەڵێكى موسوڵمان. ڵە رێى ئاژاوەو فیتنە نانەوەو بڵاوكردنەوەى بوغز و كینە و تەنانەت هەندێك جار كوشتن‌و تیرۆر و خوێنڕشتنیشەوە، لەكاتێكدا ئیسلام نەهى كردووە لە فیتنەو بوغزو رق‌و كینە.
2 ـ  لاوازكردنى ئازادى بیر و بیروڕا  بەتایبەتیش بۆ زانا  ‌و بیرمەندەكان,  لە ترسی تۆمەتى بەكافر دانان، ئەمەش وا دەكات هەندێك خەڵكى نەزان‌و كەم شارەزا لە ئیسلام بكەونە فتوادان‌و گومڕاكردنى خەڵك.




 

پرس :
 بۆچى بەكافر دانانى موسوڵمان لە ئیسلامدا قەدەغە كراوە ؟

گفتوگۆ :
چۆن دەیسەلمێنیت بەكافر كردن لەگەلأ بنەماكانى ئیسلامدا ناكۆكە ؟


