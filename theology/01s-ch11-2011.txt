

  وانەى یازدەهەم
بەزەیى بە گیانەوەران










پێغەمبەر (درودو سڵاوى خوداى لەسەربێت) فەرمویەتى:
(فِی كُلِّ كَبِدٍ رَگْبٍ صَدَقَەٌ).
(بەرامبەر بە هەموو گیانلەبەرێك دەتوانرێت خێر و چاكە بكرێت ).
دایكى (بانو) هەموو شەوێك پێش نوستن چیڕۆكێك بۆ منداڵەكانى دەگێڕێتەوە.
شەوێك لە شەوانى زستاندا ئەم چیڕۆكەى خوارەوەى بۆ گێڕانەوە:
پیرەژنێك بێچووە پشیلەیەكى هەبوو. رۆڵەكانم بیروڕاتان بەرامبەر پشیلە چۆنە و چییە؟
(بانو) گوتى: ئاى دایكە چەند جوانە، چاوەكانى چەند جوانن!
وە بەهزاد گوتى: ئاى دایكە چەند خۆشم دەوێت؟ پەلەكە چیڕۆكەكەمان بۆ تەواوبكە.
دایكەكە گوتى: رۆڵەكانم، پیرەژنەكە پشیلەكەى خۆش نەدەویست، رۆژێكیان لێى پەست بوو لە ژێرزەمیندا بەندى كرد.
سۆز: ئاخ، ئەى بەستەزمان.
بانو: دایكە بۆ بەم شێوەیە دلأ رەق بوو؟
بەهزاد: ئەى پشیلە بەستەزمانەكە چى كرد؟
دایكەكە: لە برسانا دەیمیاواند، ئەى گوت: میاو، میاو ((ماو، ماو)).
پیرەژنەكە بڕیارى دا كە خواردن و خواردنەوەى پێ نەدات و بەڕەڵاى نەكات تا لە پاشماوەی خواردنى هاوسێكانا بخوات. پاش چەند رۆژێك دەنگى پشیلەكە بەرە بەرە نزم بوو، تا 

بەستەزمانە مرد.
منداڵەكان بە مردنى پشیلەكە دڵیان تەنگ بوو.
گوتیان: بۆ پیرەژنەكە ئەوەى كرد؟ ئایا هەموو پیرەژنێك بەم شێوەیەیە؟
دایكەكە: نەخێر، ئەى رۆڵەكانم، هەموو پیرەژنێك بەم شێوەیە نیە، بەڵكو ئەو لە خوداو لە سزاى خودا نەدەترسا، دلۆڤانى بەم گیانەوەرە نەدەهات، جا ئەى خۆشەویستانم 

لەسەرمان پێویستە كە بە بەزەیى بین لەگەلأ گیانەوەراندا ئازاریان نەدەین، چونكە ئاینمان ئاینى دلۆڤانى و بەزەییە.

چالاكى و مەشق:
1- مامۆستا داوا لە گشت قوتابییان یان هەندێكیان دەكات كە هەندێك بەرجەستە یا وێنەى هەندێك گیانەوەرى ماڵى بۆ وانەى داهاتوو ئامادەبكەن.
2- داوا لە هەندێكیان دەكات لاسایى دەنگى ئەم گیانەوەرانە بكەنەوە.
3- پۆلینكردنى قوتابییان بۆ سێ دەستە، بەشێك گیانەوەرانى خۆشدەوێت ، بەشێكى دیكە گیانەوەرانى خۆش ناوێت و بەشى سێیەم لێیان دەترسێت، لەگەلأ باسكردنى 

هۆیەكەى.


