وانەی شازدەم  

بەسەركردنەوەی نەخۆش

     قوتابیەكان لە پۆلدا دانیشتبوون چاوەڕوانی مامۆستایان دەكرد، بۆ خوێندنی وانەی پەروەردەی ئیسلامی، پاش چەند چركەیەك مامۆستا (دیمەن) هاتە پۆلەوە‌و دیتی قوتابییەكان بە هێمنییەكی نا ئاسایی دانیشتوون، لە پاش ئەوەی تەماشایكردن سوپاسیانی كرد لە سەر بایەخدانیان بە پاكو خاوێنی پۆلەكەیان‌و رێكخستنی‌و هێمنیان، كاتێك رووی لە لای چەپی كرد بینی شوێنی قوتابی (بەهزاد) چۆڵە، بۆیە لە (جوان)ی هاوڕێی پرسی:
- بەهزاد لە كوێیە، ئایا چی بە سەر هاتووە؟
جوان وەڵامی دایەوە: پێش دوو رۆژ بە هۆی رووداوی ئۆتۆمبیلەوە بریندار بووە‌و باسكی چەپی شكاوە‌و ئێستا لە نەخۆشخانەیە.
مامۆستا گوتی: ئایە كەستان سەردانتان كردووە؟ 
دووان لە برادەرەكانی وەڵامیان دایەوە: بەڵێ، دوای نیوەرۆی دوێنێ بە ناوی گشت قوتابییەكانەوە چووینە سەردانی‌و سڵاو‌وداخوازی هەمووانمان بۆ چاكبوونەوەیمان پێگەیاند، ئەویش بەوە زۆر دڵ خۆش بوو.
- ئایە دیاریتان پێ بوو؟
- بەڵێ دەسكێك گوڵمان بۆی كڕیبوو و بەناوی هەمووانەوە پێشكەشمان كرد.
- چەند لە لای مانەوە؟
- كەمتر لە پازدە خولەك ؟
- مامۆستا دیمەن گوتی: چاكتان كرد رۆڵەكانم، چونكە بەسەركردنەوەی نەخۆش ئەركێكی ئاینی‌و رەوشتییە، و مافی موسوڵمانە بە سەر موسوڵمانەوە، چونكە هۆی زیاد بوونی ئاشنایی‌و خۆشەویستییە لە نێوانماندا، لە بەر ئەوەی ئێمە وەك ئەندامەكان یەك جەستەین دەبێت یەكگر‌و هاوكاری یەكدی بین.
     خودای گەورە‌و پێغەمبەرەكەشی فەرمانیان بە گشت موسوڵمانان كردووە ئەم كارە بكەن، بۆ ئەوەی برایەتیمان بە هێزتر بێت‌و رەزامەندی خودا‌و پاداشتی بە دەست بێنین و چیڕۆكێكی بۆ گێڕانەوە كە لە سەردەمی پێغەمبەر (دخ) پیرێژنێك هەبوو ئاوی بە پێغەمبەردا دەكرد‌و خاشاكی تێدەگرت كاتێك بە لای ماڵەكەى تێدەپەڕی، دوای ئەوەی ئەو پیرێژنە دیار نەما بۆ ماوەیەك، پێغەمبەر (دخ) پرسیاری لە حاڵی كرد، پێیان گوت كە نەخۆشە، پێغەمبەری میهرەبان (دخ) چووە سەردانی لە بەر ئەوەی ماڵی لە ماڵیەوە نزیك بوو و دوعای خێری بۆ كرد.
     پیرێژنەكە زۆر پەشیمان بۆوە لەو كارەی دەیكرد، لە دوایی ئەو كردارە میهرەبانە، و زانیشی كە ئیسلام ئاینی بەزەیی‌و میهرەبانی‌و لێ خۆشبوون‌و لێبووردنە، بۆیە باوەڕی هێنا‌و گەواهی دا كە: تەنها خودا خودایە‌و موحەمەد پێغەمبەری خودایە.



سوود:
هەموو شتێك داب و نەریتى خۆى هەیە, ئادابى سەردانى نەخۆشیش ئەمانەن:
1-	هەڵبژاردنى كاتى گونجاو بۆ سەردانەكە.
2-	زۆر لەلاى نەخۆشەكە دانەنیشیت.
3-	بە هێمنى قسە بكەین.
4-	ئەوانەى سەردانى نەخۆش دەكەن ژمارەیان زۆر نەبێت.
5-	لە دڵەوە نزاى چاكبوونەوەى بۆ بكەین.


راهێنان
ئەم بۆشاییانەى خوارەوە بە ووشەى گونجاو پڕ بكەرەوە كە لەبەرامبەردا نووسراوە:

ئـ- موسڵمان چەند مافێكى لەسەر براى موسڵمانى هەیە كە ئەمانەن:
1-	..................... لەكاتێك دا كە دەیبینیت.				داوەتكردنى
2-	..................... ئەگەر نەخۆش بوو.					سەردانكردنى
3-	..................... كە دەپژمێت.						سڵاولێكردنى
4-	وەڵامدانەوەى .................... . 						نزاكردن بۆى

ب- چوار نەریت لە نەریتەكانى سەردان بژمێرە.
1-
2-
3-
4-


جـ- مامۆستا كۆمەڵێك لە قوتابیان هەڵدەبژێرێت بۆ نواندنى چۆنیەتى سەردانكردنى هاوڕێیەكى نەخۆشیان بەشێوەیەكى كردارى.
