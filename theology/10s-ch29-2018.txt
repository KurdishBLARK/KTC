
بەشی پێنجەم
ئیسلام و پەروەردەى هەرزەكار


  وانەى بیست و نۆیەم:

گرنگترین ئەو هۆكارانەى كە دەبنە مایەى پاراستنى داوێن پاكى هەرزەكار
1- بونى پەیوەندییەكى خۆشەویستى بەهێز لەگەڵ خوداى گەورە.
2- ئاگاداربێت بەگەورەبوونى هەست كردن بە بەرپرسیارێـتى. 
3- هەڵبژاردنى هاوڕێی باش. 
4- هۆشیاربێت كەجەستەى بۆ شتى خراپ بەكارنەهێنێت‌و سەیرى ئەوشتانە نەكات كەحەرامن یان ئەندامەكانى لە شتى نادروست بپارێزێت وئاگادارى نەخۆشییە سێكسییەكان بێت، كە ئەمڕۆ لەنەخۆشیە بڵاوە ترسناكەكانن.
    زۆر بەهۆشیاریەوە مامەڵە لەگەڵ هۆیەكانى ڕاگەیاندن لە كەناڵە ئاسمانییەكان وئینتەرنێت‌و فیلمە جۆر بەجۆرەكاندا بكات، چونكە بەشێك لەم بابەتانە زیان بەخشن، بۆیە دەبێت خۆیان لێ دوربگریت بۆ ئەوەى تووشى زیانى دونیاو دواڕژ نەبێت.

5- دابینكردنى ئارەزووى خواردن: 
     واتە بوونى بەرنامەى دروست بۆخۆراك‌و گرنگى دان بەجۆرى ئەو خۆراكانەى كەدەیخۆیت لەهەمان كاتدا خۆى بپارێزێت لە خواردن و خواردنەوەى حەرام.

6 - دابینكردنى زمان:
      پێغەمبەرى خودا(د.خ) لەفەرمودەیەكدا دەفەرموێت:((مَنْ كانَ یُۆمِنُ باللهِ ۆالێومِ اڵاخِڕ فَلْێقُلْ خَیْراَ أوْ لِێصمُت)). واتە: هەركەسێك باوەڕی بەخوداو ڕۆژى دوایى هەیە باشتى چاك بڵێت یان بێ دەنگ بێت.

7 - خۆپاراستن لە خۆچواندن بەرەگەزى بەرامبەر:
لەئیسلامدا پێویستە كوڕو كچ هەریەكەیان سیفەتە تایبەتییەكانى خۆیان بپارێزن‌و هەرەیەكەیان لەسنورى خۆیاندا شانازى بەڕەگەزى خۆیەوە بكات‌و هیچیان هەستى خۆبەكەم زانینیان نەبێت بەرامبەر بە یەكدی.

 8-پڕكردنەوەى كاتەكانى بێ كارى بە كارى داهێنەرانە: 
	دۆزینەوەى بوارى لێهاتنەكانى خۆت وەك گەنجێك.
	ئامادەكردنى هۆكارى هێنانەدى لێهاتنەكان. 
	دۆزینەوەو فێر كردنى ئەو ڕێگەیانەى كەلێهاتنەكانى گەشە پێ دەدەن.
	دروستكردنى كێبڕكێ. 
گرنگترین جۆرى ئەو ئارەزووانەی كەپێویستە هەرزەكار لەكاتى بێ كاریدا ئەنجامى بدات:
	فێربوونى خوێندنەەو نوسین‌و خەت.
	فێربونى قورئان‌و خوێندنەوەی‌ولەبەركردنى. 
	فێربوونى زمان. 
	فێربونى كۆمپیوتەرو ئینتەرنێت. 
	وەرزش.
	فێربوونى عیبادەت وسونەتەكان.
	سەردانى كۆمەڵایەتى.
 
9 - هاندانى ڕەوشتى باش:
    پێویستە هەرزەكارى موسڵمان، بەتەنگ فێربونى ڕەوشتە باشەكانەوە بێت‌و وەك دڵ پاكى‌و سنگ فراوانى ولێبوردەیى‌و بەخشندەیى وچاكەخوازى. 



