
وەرزی دووەم

وانەی چواردەم
رامان لەدروستكراوانى خودا

     ئەقڵ وئاوەز لەبەخششە گەورەكانى خوداى میهرەبانن بۆ مرۆڤەكان، سەرچاوەن بۆهزرو وەرگرتنى زانست وزانیارى وناسینى كرۆكى راستیەكان، هۆكاریشن بۆ گەیشتن بەنهێنیەكانى جوانى بونەوەر. خوداى گەورە دەفەرموێت:(( إِنَّ فِی خَلْقِ السَّمَاۆاتِ ۆالْأَرْچِ ۆاخْتِڵافِ اللَّیْلِ ۆالنَّهَاڕ ڵێێاتٍ لِأُولِی الْأَلْبَابِ))(190-ێل عمران).
مرۆڤى بڕوادار هەمیشە بیردەكاتەوەو ئەقڵ دەخاتە كار بۆ ناسین وپەیبردن بەدروستكراوەكانى خوداى گەورەو دەگاتە ئەو راستیەى كە بوونەوەرو گشت دروستكراوان بەدیهێنەرێكیان هەیە، ئەویش (الله)یە.


هەروەها نیعمەتى چاو بە كاردێنێت بۆ بینینى سروشتى جوان ورەنگین، ئەو چاوەى وەك كامێرایەكى بێ ئەرك لەچركەیەكدا هەزاران وێنەو دیمەن تۆمار دەكات.
نهێنیەكى دیكەی بەدیهێنراوى خوداى گەورە لەمرۆڤەكاندا ئەوەیە، لە یەكنەچونى نەخشەى رەگ ودەمارەكانى پەنجەى مرۆڤ -پەنجە مۆر- هیچ كەسێك بە كەسێكی دی لەسەر زەویدا.

لەلایەكى دیكەوە جوانی‌و جیاوازى رەنگ وتام وبۆن لەنێو بەروبوومەكاندا كەلەیەك خاك وبەیەك ئاوو هەواش پەروەردە دەبن، جێى سەرنج وتێرامانە، خوداى گەورە دەفەرموێت:

(( ۆهُۆ الَّژِی أَنْزَڵ مِنَ السَّمَا‌وِ مَا‌وً فَأَخْرَجْنَا بِهِ نَبَاتَ كُلِّ شَیْ‌وٍ فَأَخْرَجْنَا مِنْهُ خَچِرًا نُخْڕجُ مِنْهُ حَبًّا مُتَرَاكِبًا ۆمِنَ النَّخْلِ مِنْ گَلْعِهَا قِنْۆانٌ دَانِێەٌ ۆجَنَّاتٍ مِنْ أَعْنَابٍ ۆالزَّیْتُونَ ۆالرُّمَّانَ مُشْتَبِهًا ۆغَیْرَ مُتَشَابِهٍ انْڤُرُوا إِڵى پَمَڕهِ إِژَا أَپْمَرَ ۆێنْعِهِ إِنَّ فِی ژَلِكُمْ ڵێێاتٍ لِقَوْمٍ یُۆْمِنُونَ )) (الانعام-99).

     لەلایەكى ترەوە بەتێرامان لەجیهانى باڵندەو بەرواز یان رەنگى پەڕو باڵیان، چریكەو ئاوازى هەندێكیان، خۆراك وهێلانەو زاو زێیان، كۆچكردن وگەرمیان وكوێستان كردنیان، سەر دەسوڕمێ ودەسەڵاتى بێسنورى خودا دەردەكەوێت.
     دیسان بەورد بوونەوە لەپێكهاتەو جووڵەى مێروەكان وكاركردن وبەرهەمى هەندێكیان وەك مێش هەنگ وشانەو خانەكانیان، یاساى كارو نەخشەى ماڵیان، رۆزى وحەوانەوەیان گۆشەیەكى دیكە لەنهێنى ووردەكارى لەبەدیهێنانیاندا دەبینى، كە گەواهى دەدات لەسەر دەسەڵاتى خوداى گەورە كەدەفەرموێت: ((هَژَا خَلْقُ اللَّهِ فَأَرُونِی مَاژَا خَڵقَ الَّژِینَ مِنْ دُونِهِ بَلِ الڤَّالِمُونَ فِی چَڵالٍ مُبِینٍ)).( 11-لقمان)

     جیهانى دەریاو ئۆقیانۆسەكان فراوانترو پڕنهێنى ترە، هەزاران جۆرى زیندەوەر وژیان بەسەر بەردنیان وخواردن وهەناسەدانیان وپێكەوە ژیانیان. ئەوەش پڕە لەواتاى هاوسەنگى ودەسەڵاتى بەدیهێنەرى بوونەوەر.


      كەسەر هەڵدەبڕى وسەیرى ئاسمانى شین ورازاوە بەسەدان هەزار ئەستێرەى گەورە دەكەیت كەهەمووى لەجووڵەیەكى رێكخراودایە بەیاسا، بەفەرمانى خوداى گەورەو بەپێى چەمكى یاساى كێشكردنى هاوسەنگ، هاتنى شەوو رۆژ، تیشكى پڕ خێرى خۆر.......هتد. ئەمەش وانەیەكى دیكەیە لەدەسەڵاتى بێ پایانى خوداى بەدێهێنەر.
((ۆێێەٌ ڵهُمُ اللَّیْلُ نَسْڵخُ مِنْهُ النَّهَارَ فَإِژَا هُمْ مُڤْلِمُونَ (37) ۆالشَّمْسُ تَجْڕی لِمُسْتَقَرٍّ ڵهَا ژَلِكَ تَقْدِیرُ الْعَزِیزِ الْعَلِیمِ (38) ۆالْقَمَرَ قَدَّرْنَاهُ مَنَازِڵ حَتَّى عَادَ كَالْعُرْجُونِ الْقَدِیمِ)) (37-39یس)
     ئەمانەو سەدان بەڵگەى تریش جێى سەرنج ورامانن لەسەر دەسەڵات ویاساى سەرسورهێنى خوداى بەتوانا: ((هَلْ مِنْ خالقٍ غیرُ الله)).

دروستكراوێكى سەرسورهێنەر
باوكى سەردار ویستى سەرنجى كورەكەى رابكێشێت بۆ ژیانى ئەو مێرولانەى لەسەر رێگاى گوندەكەیان بینى، بۆیە لەوەڵامى پرسیارێكیدا گوتى: بژێوى ئەو مێروانە زۆر جێى رامانە، ئەوان ماوەیەكى زۆر دەڕۆن ورێگاى دوور دەبڕن تا چەند دەنكە گەنمێك كێشدەكەنە كونەكەیان وپاشەكەوتى دەكەن بۆ رۆژانى سەرماو سۆڵ. خۆ ئەگەر گومانى سەوز بونیان لەهەر دەنكە گەنمێك كرد دووكەرتى دەكەن هەتا نەڕۆیت، هەر دەنكێكیش شێ وتەڕى پێوەبێت لەبەرهەتاو هەڵیدەخەن تا وشك ببێتەوە.

سەردار گوتى: بەڕاستى جێى رامان وسەر سوڕمانە، جیهانێكى سەیریان هەیە.
باوكى گوتى: بەڵێ كوڕم، دروستكراوانى خودا جۆراوجۆرن وتێگەیشتنیان رامان ولێكۆلینەوەى دەوێت بەئەقڵ وهۆش وبەئامێرى زانستى.



پرسیار
1-	ئایەتێك بێنەرەوە هاندەربێت بۆ بیركردنەوە لەدروستكراوانى خودا.
2-	بەئایەتێكى دیكە بیسەلمێنە كەبەروبومەكان جوان ورەنگینن.
3-	بەڵگە بەئایەتى قورئان بێنەرەوە لەسەر ئەوەى مانگ وخۆر دوونیشانەن لەسەر دەستەڵاتى خودا.
نیشانەى (راست یان هەڵە) بۆ ئەم رستانە دابنێ.
1-	تواناى وێنە تۆماركردن لەچاوى مرۆڤدا لەهەستیارترین كامێرا بەهێزترە.
2-	نەخشەى رەگ ودەمارى پەنجەى زۆربەى مرۆڤەكان لەیەك دەچێت.
3-	باڵندەكان لەكۆچكردندا ئامانجیان نیەو بێهودە دەفڕن.
بەوشەكانى نێو كەوانەكان ئەم بۆشاییانەى خوارەوە پڕبكەرەوە.
 1- مێش هەنگ لەدروستكردنى خانەكانیدا ...........
                                               ( بێ بەرنامەیە، بەنەخشەى ئەندازەیى كاردەكات)
2- بەهەمەجۆرى بەرو بومەكان گشت جۆرە تام وچێژەكان بۆ مرۆڤ............
                                               ( هاوسەنگە، دەستەبەرە)
3- پڕبەهاترین جۆرى یاقوت ومەرجان لە........ دەست دەكەوێت.
                                               ( كارگەكان، قوڵایى دەریادا)

زانیارى گرنگ

1- ئەستێرەكان هەموو لەجووڵەدان وجووڵەكانیان جیاوازە.
2- زمانى مرۆڤ هەربەشێكى بۆ چێژى تامێكى جیاوازە لە(شیرین وترش وتاڵ)
3- جیهانى زیندەوەران لەئاژەڵ وباڵندەو گیانەوەرى ئاوى كەمتر نیە لەجیهانى ئێمەى مرۆڤ. وەك لە قورئاندا هاتووە:(( إنْ هی إلاّ أُمَمٌ أمپالُكمْ......)).


ڕامان

1- بیرم كردەوە لەدار گوێزێكى تەمەن سەد ساڵەو گوتم: ئاخۆ چەند تەن لەزەیت وشەكرى لێ بەرهەم هاتبێ؟
2- هەروەها لەزیرەكى مێش هەنگ رامام كەبەهۆى ژماردنى خولخواردنیەوە كەدوور كەوتۆتەوە، دەزانێت چەند ماوەى بڕیوە یان چەند دوورە لەهێلانەكەى.

چالاكى

1- زاناى فەرەنسى (جاك كوستو) دۆزیەوە كە دوو دەریا هەن ئاویان تێكەل  نەبوەونابێت لەبەیەك گەیشتندا. قورئان دەفەرموێت: ((مَرَجَ الْبَحْرَیْنِ ێلْتَقِێانِ (19) بَیْنَهُمَا بَرْزَخٌ ڵا ێبْغِێانِ)) (19-20 الرحمن). لێرەوە دەسەڵات وتەحەدداى خودایى دەردەكەوێت.
2- كاتێك باڵندەیەكى دایك خۆراك بەدەنوك وقاچەكانى دەباتەوەو دەیخاتە ناودەمى جوجەڵەكانیەوە تاگەورەیان دەكات. نیشانەیە لەسەر نیگاو رێنمایى خودا بۆدروستكراوەكانى. ئەمەش رامانى دەوێت.


