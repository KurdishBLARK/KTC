

وانەی دووەم
باوەڕ و بەختەوەرى 
ڕۆڵى باوەڕ لە بەختەوەركردنى مرۆڤدا
بەختیارى بەو حاڵەتە دەوترێت  كە تێیدا مرۆڤ هەست بەخۆشی‌و  ڕەزامەندى دەرونى بكات‌و خەفەت بۆ رابردوو و ترس لە داهاتوو ژیانى لێ ناخۆش‌و تالأ نەكردبێت.
 دیارە بەختەوەرى ئەو ئامانجەیە كە هەموو مرۆڤێك هەوڵى بۆ دەدات‌و دەیەوێت لە ژیانیدا پێى بگات‌و خۆش بژى. مرۆڤ بە سروشتى خوداكردى خۆى لە ئازار و ناڕەحەتى و بەد بەختی‌و. ئیسلامیش هاتووە هەوڵى بەختەوەركردنى مرۆڤ لە هەردوو دونیادا بدات.
بەڵام مرۆڤەكان لە دیاریكردنى هۆكار‌و سەرچاوەكانى بەختەوەریدا لەگەلأ یەكدیدا یەكسان نین ‌و وەك یەك بیرناكەنەوە، هەندێك پێیان وایە بەختەوەرى  لە دەوڵەمەندی‌و مالأ‌و ساماندایە، هەندێكى دیكەش لە پلەو پایە‌و ناو‌و ناوبانگدا دەیبیننەوە ... هتد,
بەڵام ئایا ئەم بیركردنەوانە ڕاستن؟ ئایا هەموو دەوڵەمەندەكانى  جیهان  یاخود كاربەدەست‌و ئەستێرەو كەسە بەناوبانگەكان  لە ژیانیاندا بەختەوەرن؟ واقیع پێمان دەڵێت نەخێر، مەسەلەى بەختەوەرى بەو جۆرە نییە، چونكە چەندین دەوڵەمەندو ئەستێرەى سینەمایی‌و هونەرو كاربەدەست‌و كەسی بەناوبانگ لەسەر زمانى خۆیان‌و لە یاداشت‌و وەسیەتنامەكانیاندا ئەوەیان خستۆتە ڕوو كە لە ژیانیاندا  بەدبەخت  و ناشاد بوون . 
هەندێك لەوانەش لەبەر ئازارى دەروونى زۆر و نائومێدى و وەڕزبوونیان لە ژیان  پەنایان بردۆتە بەر خۆكوشتن ، نهێنى ئەم حاڵەتەش لەوەدایە كە بەختەوەرى و هەست كردن بە ڕەزامەندى دەرونى  پێش هەر شتێك پەیوەندى بە ناوەوەى مرۆڤ ‌و ناخ و دلأ و دەرونیەوە هەیە .
شوێنى ڕاستەقینەى بەختەوەرى دلأ و دەرونى مرۆڤە، هەر بۆیە مرۆڤ دەشێت بێ ئەوەى خاوەنى سەروەت و سامان و پلە و پایەیەكى  زۆر‌و بڵند بێت لە ژیاندا بەختەوەر بێت ، نموونەى كەسێك كە لەگەلأ ئەوەى هەموو پێداویستیە ماددیەكانى ژیانێكى خۆشی پێدراوە كەچى لەگەلأ ئەوەشدا هەست بە بەدبەختی‌و ناخۆشی دەكات وەك ئەوە وایە كەسێك زۆر تێنو بێت، بەڵام لە برى ئەوەى ئاو بخوات هەولأ بدات بە ئاوكردن بەسەر خۆیدا تێنوێتیەكەى بشكێنێت ، كە ڕوونە بەم كارە ئەگەر بۆ ماوەیەكى كاتیش تێنویتیەكەى كەم بێتەوە دادى نادات و دەبێت بۆ تێنوێتى شكاندنەكەى ئاو بخواتەوە، مرۆڤیش هەست بە بەختەوەرى كردنى لە ناخیدایە وشتە ڕواڵەتى و ماددیەكان دەكرێت یارمەتیدەر بن، بەڵام بە تەنها ناتوانن بەختەوەرى بكەن، بە واتایەكى دیكە لە ڕوانگەى  ئیسلامیشەوە هەندێك مەسەلەى ماددى ڕۆڵیان  لە بەختەوەر كردنى مرۆڤدا هەیە و نكوڵى لەمە ناكرێت هەروەك پێغەمبەر 
 (د.خ) دەفەرموێت :((من سعادە إبن ێدم: المرأە الصالحە، والمسكن الصالح، والمركب الصالح))  پێشەوا أحمد ریوایەتى كردووە. واتە: لە بەختەوەرى مرۆڤ چەند شتێكە: هاوسەرى باش، خانوو ماڵى باش، هۆى گواستنەوەى باش. 
بەڵام پێش هەموو ئەم شتانە دەبێت مرۆڤەكە خۆى خاوەن دلأ‌و دەرونێكى باش بێت‌و لە دڵەوە هەست بە خۆشی بكات، بۆ ئەوەى بتوانێت بە شێوەیەكى باشتریش  سود لە هەموو ناز‌و نیعمەتە ماددیەكان وەربگرێت وچێژێكى زۆرتریان لێ وەربگرێت، لە نامەى یەكێكدا كە پێش خۆكوشتنى نوسیبووى  هاتووە:((من گەنجێكم لەش ساغ ‌و هاوسەرێكى بە دڵى خۆم هەیە و  پارەیەكى زۆریشم هەیە  هەرچى دڵم بیخوازێت لەبەر دەستمایە جا كە وایە ئیتر بۆچى بژیم)).لەم ڕوەشەوە ئاماژە بە چەندین خالأ بكەین لەوانەش:
1- ئێمە بەهۆى  باوەڕەوە بەسەرچاوەى  ئەم بوونە و بەدیهێنەرى  ئاسمانەكان و زەوى  و خۆمان,  واتە خوداى پەروەردگار پەیوەست دەبین، مرۆڤێكیش باوەڕى بە خوداى گەورە هەبێت‌و لە ڕوانگەی ناوە پیرۆزەكانیەوە بیناسێت هەست بە تەنهایی‌و لاوازى و بێ كەسی و بێ پشت‌و پەنایی لا دەڕەوێتەوە و لە كاتى خۆشی‌و ناخۆشی‌و تەنگانەدا دەتوانێت پشت بە خوداى میهرەبان ببەستێت‌و دڵى خۆى بۆ بكاتەوە و داواى كۆمەكى و یارمەتى لێ بكات. ئەمەش تواناى ڕووبەڕووبوونەوەى كێشەكانى ژیانى پێ دەبەخشێت و ناهێڵێت هاوسەنگى  دەرونى تێكبچێت .
2- مرۆڤ بەهۆى باوەڕەوە بەڕچاوروون دەبێت ‌و وەڵامى پرسە گرنگەكانى ژیانى دەست دەكەوێت لە وێنەى: لە كوێوە هاتووم ؟ بۆ هاتووم و ئامانج لەم ژیانەدا چییە ؟  بۆ كوێ دەگەڕێمەوە و چارەنووس دواى مردنم چییە ؟ مرۆڤ بە هۆى باوەڕەوە لە ڕێی قورئانەوە وەڵامى هەموو ئەم پرسانەی دەست دەكەوێت، ئەمەش ئارامى پێ دەبەخشێت ‌و هەست كردن بە بەدبەختى لا كەم دەكاتەوە. 
3- باوەڕ فێرى چاكەكاریمان دەكات‌و چاكەكارانیش لە سۆز و بەزەیی خوداوە نزیكن:((... إِنَّ رَحْمَتَ اللّهِ قَڕیبٌ مِّنَ الْمُحْسِنِینَ ))(الاعراف 56). واتە: بە ڕاستى بەزەیی خودا لە چاكەكارانەوە نزیكە، مرۆڤێكیش لە ژیانیدا هەست بە سۆزو بەزەیی خوداى گەورە بكات  زۆرتر هەست بە خۆشی ژیان‌و بەختەوەرى دەكات .
4- باوەڕ وامان لێدەكات خەفەت بۆ ڕابردوو  نەخۆین و لە ئایندەش نەترسین، چونكە بۆ ئەوەى هەست بە بەختەوەرى بكەین دەبێت لەو دوو هەستە ڕزگارمان بێت، لوتكەى بەختەوەریش لە بەهەشتدایە چونكە مرۆڤ نەخەفەت بۆ ڕابردووى دەخوات‌و نە لە داهاتووشی دەترسێت، ئەوەى پێی دەدرێت بۆ هەتا هەتاییە‌و نەمرە و هەرچیش دڵى بیخوازێت دەستى دەكەوێت.
5 - ئێمە بەهۆى باوەڕەوە  شوێن ڕێنوینیەكانى پەروەردگار دەكەوین، ئەویش بەڵێنى داوە هەركەسێك بەو جۆرە بێت لە بەدبەختی‌و چارەڕەشی بەدوور دەبێت:((... فَمَنِ اتَّبَعَ هُدَاێ فَڵا ێچِلُّ ۆڵا ێشْقَى 123 ۆمَنْ أَعْرَچَ عَن ژِكْڕی فَإِنَّ ڵهُ مَعِیشَەً چَنكًا ۆنَحْشُرُهُ ێوْمَ الْقِێامَەِ أَعْمَى124)) (گه 123-124). واتە: هەركەسێك شوێن ڕێنوێنى من بكەوێت  نە گومڕا دەبێت و نە بەدبەخت، وە هەر كەسێكیش لە یادو ڕێبازى من هەڵبكات ژیانێكى پڕ ئازار و ناڕەحەتى دەبێت. چونكە باوەڕێكی ڕاستەقینە مرۆڤ لە نەخۆشییە دەرونییەكان دەپارێزێت‌و لە ژیانیشدا یارمەتى دەدات بۆ ئەوەى بە جۆرێك بژی مافى ڕۆح‌و جەستە و عەقڵى بدات‌و لە ژیاندا ئەرێنی‌و گەشبین بێت.
6 - باوەڕ هانمان دەدات بۆ چاكەكردن و یارمەتیدانى كەسانى دیكە پێغەمبەر(د خ) لە فەرمودەیەكدا دەفەرموێت:((لە دواى باوەڕ بە خودا هبچ شتێك بە ئەندازەى خۆشی خستنە دڵى موسوڵمانێكەوە لاى خودا بەنرخ نییە)) زانستى دەرونناسی و پەرەپێدانى مرۆیش جەخت لەسەر ئەوە دەكاتەوە كە یەكى لە رێگاكانى دەست كەوتنى بەختەوەرى بریتییە لە هەوڵدانى مرۆڤ  بۆ بەختەوەر كردنى كەسانى دیكە. 
د.یورى ریوریكوف لە كتێبی خۆشەویستى و وزەى دەروونیدا دەڵێت:((ئەو یارمەتییەى مرۆڤ پێشكەشی كەسانى دى دەكات تەزوو لێشاوى هەستى باش ‌و هەڵچونى پۆزەتیڤانەى پێ دەبەخشن كە دەرون‌و ڕۆحى بێگەرد دەكەن‌و خاوێنى دەكەنەوە و برینەكەى ساڕێژ دەكەن‌و هەستە تایبەتیەكانى بەرامبەر بە خۆى ساڕێژ دەكەن‌و هەستە تایبەتیەكانى بەرامبەر بە خۆى باشتر دەكەن و هەست كردن بە كەم و كوڕى و لە دەست دان  لە دەرونیدا لاواز دەكەن)). 
     















پرس:
1 - بەختەوەرى چییە و چۆن هەستى پێ دەكرێت ؟
2 - بۆچى مرۆڤى باوەڕدار و تێگەیشتوو لە ژیان لە كەسانى دیكە بەختەوەر ترە ؟
3 - ئایە بەختەوەرى تەنها بە مالأ و سامان‌و ناوبانگ و پلە و پایە بە دەست دێت ؟ بۆچى؟

     گفتو گۆ:
       باوەڕ چ كاریگەرییەكى لە بەختەوەر كردنى لاوان‌و كەمكردنەوەى كێشە دەرونییەكانیان هەیە ؟



