

وانەی شەشەم

یەكسانی‌و رێزگرتن لە مافی خەڵك

 مامۆستا: قوتابییە خۆشەویستەكانم ئاینی ئیسلامی پیرۆز رێزى داناوە بۆ  نەوەكانی ئادەم تا ئەوپەڕی پایەكانی بەڕێزی، سەرەڕای جیاوازی ئاین‌و نەژاد‌و رەنگیان.
خوداى میهرەبان دەفەرموێت: ((ێا أَیُّهَا النَّاسُ إِنَّا خَڵقْنَاكُم مِّن ژَكَرٍ ۆأُنپَى ۆجَعَلْنَاكُمْ شُعُوبًا ۆقَبَائِڵ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ إِنَّ اللَّهَ عَلِیمٌ خَبِیرٌ)).(الحجرات13).
لە ژێر رۆشنایی ئەم ئایەتە، جیاوازی لە نێوان نێر‌و مێ‌و رەش پێست‌و سپی پێست‌و دەوڵەمەند‌و هەژاردا نییە.
خۆشەویستانم ئایە رەوایە لە نێوان موسوڵمان‌و نا موسوڵماندا جیاوازی بكەین؟
قوتابییان: نەخێر، نابێت.
مامۆستا: ئیسلام ئازادی بە نا موسوڵمانان داوە پەرستش‌و بیر‌و باوەڕی ئاینی خۆیان بە جێ بگەێنن.
شوان: بەڵێ رەشۆ ئێزیدییە‌و رێز لە خۆیی‌و بیر‌و باوەڕی دەگرین.
یەشار: لە گەڕەكەكەمان خێزانی مەسیحى نیشتەجێن، خێزانەكانمان هاتوچۆیان دەكەن لە كاتی بۆنە‌و جەژنەكاندا.
مامۆستا: هەمووتان چاك دەكەن، بەڵكو دەبێت لە هەموو كاتێكدا رێزیان لێ بگرین.
قورئانی پیرۆز ئەم بەها باڵایانەی بڕیار داوە، خودای گەورە دەفەرموێت: ((ۆڵقَدْ كَرَّمْنَا بَنِی ێدَمَ ۆحَمَلْنَاهُمْ فِی الْبَرِّ ۆالْبَحْڕ ۆرَزَقْنَاهُم مِّنَ الگَّیِّبَاتِ ۆفَچَّلْنَاهُمْ عَڵى كَپِیرٍ مِّمَّنْ خَڵقْنَا تَفْچِیلاً))(الاسرا‌و70).
خۆشەویستانم، كوردستانی خۆشەویستمان لە دێر زەمانەوە ئاین‌و ئاینزا‌و بیر‌و باوەڕی جۆرا‌و جۆری لە خۆ گرتووە، لە هەموو شار‌و گوندەكانی. ئایە دەزانن ئەم ئاینانە چین ؟
یەشار: مەسیحى .
مامۆستا: ئافەرین.
شیرین: جولەكە‌و ئێزیدی.
مامۆستا: بەڵێ، هەروەها ئاینزا و ئاینى دیكەش هەن وەك كاكەیى و زەردەشتى.



راهێنان
1 – ئەم شوێنی پەرستشانە بە ئاینەكانیان بگەێنە:
ئیسلام                               كنیشتە
مەسیحی                            مزگەوت
جولەكە                              لالش
ئێزیدی                              كڵێسا

2 – ئەم بۆشاییانەی خوارەوە بە وشەى گونجاوى نێو كەوانەكان پڕ بكەوە:
         (یەكسانی – جیاوازی نە كەین – رێزی)
ئـ – دەبێت ........ گشت بیر‌و باوەڕە ئاینییەكان بگرین.
ب – ئیسلام داوای ............ دەكات لە نێوان تاكەكانی كۆمەڵگە.
پ – دەبێت .......... لە نێو خەڵكیدا بە هۆی ئاینیان یان رەنگیان یان نەژادیان. 


سود:
      ئیسلام ئاینی برایەتی‌و خۆشەویستی‌و ئاشتییە.





چالاكی :
1 – ئەم ئایەتە پیرۆزە لە بەربكە:
((ێا أَیُّهَا النَّاسُ إِنَّا خَڵقْنَاكُم مِّن ژَكَرٍ ۆأُنپَى ۆجَعَلْنَاكُمْ شُعُوبًا ۆقَبَائِڵ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ إِنَّ اللَّهَ عَلِیمٌ خَبِیرٌ)). (الحجرات13).

2 – ئەم فەرموودە پیرۆزە لە بەربكە:
پێغەمبەر (دخ) فەرمویەتی:((الناسُ سواسیەٌ كأَسنانِ المِشگِ)).




