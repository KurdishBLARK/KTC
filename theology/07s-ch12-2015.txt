

وانەى دوانزەم
ئامۆژگارى قورئانى









قورئانى پیرۆز سەرەراى ئەوەى پەڕتوكى یاساگوزارى و ئەحكامە، رابەرو ئاراستە كارو رێنمایكار و روونكردنەوەشە، هەموو خێرو چاكەیەكمان نیشاندەدات، موسوڵمانان و گشت خەڵكیش ئاراستە دەكات بۆ رێى سەرفرازى و بەختەوەرى دونیاو دوا ڕۆژیش، راست و دروست لە چەوتى و ناڕەوایى جیادەكاتەوە، رێى راست نیشانى مرۆڤ دەدات، بەسەر هاتى گەلانى پێشین و هەواڵى رابوردوى تێدایە، ئەوەى پێویست بە قوڵبونەوە بكات درێژەى پێداوەو پەندو ئامۆژگارى لێهەڵهێنجاوە، یەكێك لەو چیڕۆكانە ئامۆژگاریە زۆربەپێزەكەى لوقمانە بۆ كوڕەكەى، كە بەدرێژایى مێژوو بە زیندویى هەردەمێنێتەوە، ئەمەش لە نهێنى و حیكمەتى قورئانە. خوداى پەروەردەگار لە سورەتى لوقماندا دەفەرموێت: ((ێا بُنَیَّ أَقِمِ الصَّڵاەَ ۆأْمُرْ بِالْمَعْرُوفِ ۆانْهَ عَنِ الْمُنكَڕ ۆاصْبِرْ عَڵىٰ مَا أَصَابَكَ  إِنَّ ژَٰلِكَ مِنْ عَزْمِ الْأُمُوڕ17 ۆڵا تُصَعِّرْ خَدَّكَ لِلنَّاسِ ۆڵا تَمْشِ فِی الْأَرْچِ مَرَحًا ۖ إِنَّ اللَّهَ ڵا یُحِبُّ كُلَّ مُخْتَالٍ فَخُورٍ18 ۆاقْصِدْ فِی مَشْیِكَ ۆاغْچُچْ مِن صَوْتِكَ ۚ إِنَّ أَنكَرَ الْأَصْۆاتِ ڵصَوْتُ الْحَمِیڕ)). (لقمان)
كە تیایدا لوقمان بە كوڕەكەى دەلێت: نوێژو پەیوەندیت بەخوداى خۆتەوە زیندوو رابگرە و لێى دامەبرێ و لەكاتى خۆیدا بەوشێوەى خودا پێى خۆشە ئەنجامى بدە.
هەروەها فەرمانكردن بەچاكەو رێگریكردن لەخراپە و خۆراگرى و ئارامگرتن لەسەر ئەو رێبازە، كەئەمە لەكارە گرنگەكانە، وازى لێمەهێنە، چونكە ئەمانەن كۆمەڵگە بەختەوەرو ژیان پرمانادەكەن، پاشان پێى گوت: پشت لەكەس هەڵمەكەو لەسەرخۆو خۆبەكەم زان بە، بەسەر زەویدا نازمەكە چونكە خودا مرۆڤى فیزاوى و لوت بەرزى ناوێت. لەكۆتایدا پێى گوت: مامناوەندبە لە رۆیشتندا نە زۆرخێراو نە زۆرهێواش، مەگەر لەبەر پێویستیەك، هەروەها بادەنگت بەپێى پێویست بەرزبێت، تا دەوروبەر وەرس نەبن دەنگى تیژو هات و هاوار لە دەنگى گوێدرێژەوە نزیكە كە ناپەسندترین دەنگە.
راهێنانى (1)
وەڵامى ئەم پرسیارانە بدەرەوە:
1- بۆچى قورئانى پیرۆز ئامۆژگارى (لوقمانى بۆ كوڕەكەى ) تۆماركردووە.
2- هەندێك لەو كردەوە باشانە بلێ كەپێویستە موسوڵمان پابەندیان بێت.
3- سەبارەت رێكردن لوقمان چى بەكوڕەكەى دەڵێت.
4- ناوى ئەو سورەتە بلێ ئامۆژگاریەكەى لوقمانى تیدا تۆماركراوە.


راهێنانى (2)
بۆشاییەكان بە وشەو دەستەواژەى گونجاو پڕبكەوە:
1- گرنگترین ئەركی سەرشانى هەر موسوڵمانێك بە جێهیبَنانى .........ەكە..........پایە ئیسلامە.
2- قورئانى پیرۆز وتەى ...............كە كە دایبەزاندۆتە سەر پێغەمبەرەكەى ..........تا ببێتە دەستورى .............. .
3- و ............. على ما أصابك، انّ ژلك من.............. .








