
 وانەى یانزەم
دلسۆزى لەكاركردندا
پێغەمبەر(د.خ) فەرمویەتى:((إنّ الله عزّ وجڵ یحبُّ إژا عمڵ أحدُكم عملاً أنْ یُتقِنَهُ)).تەبەڕانى ریوایەتى كردووە ، واتە پێغەمبەر (د.خ) فەرمویەتى: خوداى گەورە ئەو كەسانەى خۆش دەوێت كەكارێكیان كرد بەكارامەیى ودڵسۆزى بیكەن.  ئاینى ئیسلام بەڕێزەوە دەروانێتە كاركردن، وهانى موسڵمانەكانى داوە بۆكاركردن وگرنگیەكى زۆرى پێداوە. چونكە كاركردن بناغەى شارستانێتى وپێشكەوتنە. وخوداى گەورە دەست خۆشى لەو كرێكارانە دەكات كەكاردەكەن لەپێناو خۆیان وخێزانەكانیاندا.
خوداى گەورە دەفەرموێت: [ۆقُلِ اعْمَلُوا فَسَێرَى اللَّهُ عَمَڵكُمْ ۆرَسُولُهُ ۆالْمُۆْمِنُونَ...] (التوبە105).  چونكە چاكەكردن خوداپەرستییەو زادەى ژیانێكى ئازادو بەرزەو پێویستە لەسەر موسڵمان كەدڵسۆزبێت لەكارەكەیدا لەپێناو خزمەتكردنى كۆمەڵ ونیشتمان. وپێویستە لەسەر موسڵمان ژن یان پیاو ولەهەر شوێنێكدا كاردەكەن وچ پلەو پایەكیان هەبێت كاربكەن بەتواناو چالاكى تەواو لەپێناو بنیاتنانى داهاتویەكى پرشنگدار.
خودا دەفەرموێت: [...فَمَنْ كَانَ ێرْجُو لِقَا‌ۆ رَبِّهِ فَلْێعْمَلْ عَمَلًا صَالِحًا...] (الكهف110).
پزیشك پێویستە دڵسۆز بێت لەكارەكەیدا بەرامبەر نەخۆشەكانى لەدەست نیشانكردنى نەخۆشى وپێدانى چارەسەرو دیاریكردنى دەرمان.
وئەندازیار پێویستە دڵسۆز بێت لەكاتى سەرپەرشتى كردنى باڵەخانەكاندا لەپێناو ساغ وسەلامەتى هەمواندا و دەرخستنى روكەشێكى بیناسازى جوان.
مامۆستاش پێویستە كارەكانى بەدڵسۆزى ئەنجام بدات لەپێگەیاندنى نەوەیەكى نوێ وپەروەردەكردنى خوێندكارو قوتابیان لەسەر رێبازێكى راست. وكرێكاران بەهەموو جۆرە پیشەكان پێویستە كاربكەن بەهەموو تواناو چالاكى وسستى نەكەن لەئەنجام دانى كارەكانیاندا. هەروەها بۆ هەموو ئەندامانى كۆمەڵ هەركەس بەپێى كارەكەى.
مەرجەكانى دڵسۆزى لەكاركردندا:
1-	پابەندبوون بەكاتى دیاریكردنى دەوام ونەچونە دەرەوە.
2-	تەواوكردنى هەركارێك كەپێت سپێردرا بەپێى پێوەرە داواكراوەكان.
3-	ووردبینى لەكارەكانداو هەستكردن بەپەرسیارێتى وپشت گوێ نەخستنى كارەكان.
4-	دەست پاكى وبەرەنگاربونەوەى گەندەڵى ووەرنەگرتنى بەرتیل یان دەستكەوتنى سوود بەرێگاى نادروست.
5-	جێبەجێكردنى بنەماى دادوەرى ویەكسانى لەنێوان ئەندامانى كۆمەڵدا.
گفتوگۆ
1-	بۆچونى ئیسلام بەرامبەر كاركردن چیە؟
2-	بەڵگە بەئایەتێكى قورئان بهێنەرەوە باس لەگرنگى وراستگۆیى لەكارەكاندا بكات.
3-	گرنگترین مەرجەكانى دڵسۆزى لەكاركردن دا چین؟
4-	قوتابى چۆن ئەبێت دڵسۆز بێت لەكارەكەیدا؟
5-	هەندێك لەو سەرپێچیانە دەستنیشان بكە كە هەندێك لەكارمەندانى دەزگاكانى حكومەت پێى هەڵدەستن.

