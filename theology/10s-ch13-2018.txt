
وانەی سێزدەیەم:

بەڵگەكانى بوونی ڕۆژی دوایی (اڵاخرە)

زۆرن ئەو بەڵگانەی ژیانێكی باڵاتر لە جیهانێكی دیكەدا دەسەلمێنن كە پێی دەوترێت(رۆژی دوایی).
 - سەرەتا با لە قورئانەوە دەست پێ بكەین و بزانین خوداى گەورە بە چ شێوازێك ئەم پرسەمان بۆ دەخاتە ڕوو؟
 خودای گەورە دەفەرموێت:(( اللّهُ لا إِڵهَ إِلاَّ هُۆ ڵێجْمَعَنَّكُمْ إِڵى ێوْمِ الْقِێامَەِ ڵا رَیْبَ فِیهِ ۆمَنْ أَصْدَقُ مِنَ اللّهِ حَدِیپًا))(النسا‌و 87).
  واتە: خوداى گەورە تاك‌و تەنهایەو جگە لە ئەو هیچ خوداو پەرستراوێكى دیكە نییە، بەدڵنیاییەوە لە ڕۆژى دواییدا كۆتان دەكاتەوە، چ كەسێك لە خوداى گەورە ڕاستگۆترە؟!
هەروەها دەفەرموێت:(( أَفَحَسِبْتُمْ أَنَّمَا خَڵقْنَاكُمْ عَبَپًا ۆأَنَّكُمْ إِڵیْنَا ڵا تُرْجَعُونَ115 فَتَعَاڵى اللَّهُ الْمَلِكُ الْحَقُّ ڵا إِڵهَ إِلَّا هُۆ رَبُّ الْعَرْشِ الْكَڕیمِ116))(المۆمنون 115-116).
    واتە: ئایا ئێوە وا دەزانن ئێمە ئێوەمان هەروەها بێ هودەو لە خۆڕایى‌و بێ ئامانج بەدیهێناوەو بۆ لاى ئێمە ناگەڕێنەوە؟ بەرزى‌و باڵایى بۆ خوداى دەسەڵاتدارى ڕاستەقینە، جگە لە ئەو هیچ خودایەكی دیكە نییەو پەروەردگارى عەرشى بەڕێزە. 
   خودای گەورە دەفەرموێت:(( ۆمَا خَڵقْنَا السَّمَا‌و ۆالْأَرْچَ ۆمَا بَیْنَهُمَا بَاگِلًا ژَلِكَ ڤَنُّ الَّژِینَ كَفَرُوا فَۆیْلٌ لِّلَّژِینَ كَفَرُوا مِنَ النَّار27 أَمْ نَجْعَلُ الَّژِینَ ێمَنُوا ۆعَمِلُوا الصَّالِحَاتِ كَالْمُفْسِدِینَ فِی الْأَرْچِ أَمْ نَجْعَلُ الْمُتَّقِینَ كَالْفُجَّاڕ28))(ص 27-28).
   واتە: ئاسمانەكان‌و زەوى‌و ئەوەى وا لەنێوان ئەواندایە بە بێ هودە بەدیمان نەهێناون، بۆچوونى وا گومانى بێ باوەڕانە، جا وەی بە حاڵى بێ بڕوایان لەو كاتەدا كە دەخرێنە ئاگرەوە. ئایا بڕیاردەدەن ئەوانەى كە باوەڕیان هێناو كارو كردەوەى چاك دەكەن، وەك ئەوانە وابن كە خەریكى خراپە نانەوەن لە زەویدا؟ یاخود خۆپارێزان وەك تاوانبارا لێبكەین!
     ئەم چەند ئایەتەى سەرەوە ئامانجدار بوونى ژیانى مرۆڤ لەسەر ئەم زەویەداو بوونى حیكمەت لە بەدیهێنانى ئاسمانەكان‌و زەوی‌و مرۆڤدا دەكات بەبەڵگەى ڕۆژى دوایى. بەواتایەكى دیكە بڕوا نەبوون بە ڕۆژى دوایى یەكسانە بەوەى بوترێت هەرچى حیكمەت‌و ئامانج هەیە لەم بونەوەرو ژیانەدا نییەو هەر هەمووى بێ هودەو پڕو پوچەو ڕێكەوت بەڕێوەی دەبات كە هەرگیز مرۆڤێك جوان بیربكاتەوە شتى لەو جۆرە ناڵێت.


عەقڵى مرۆڤ و بەڵێنى پێغەمبەران:
عەقڵ بە مرۆڤ دەڵێت ئەگەر ئەگەرى مەترسییەك لە ئارادا بوو خۆلادان لێی پێویستە، گەر وایەرێكى كارەبا بەسەر دیوارى ماڵەكەمانەوە بێت‌و كەسێك پێمان بڵێت دەستى لێنەدەى كارەباى تێدایە، دەستى بۆنابەین. گەرچى ئەگەرى ئەوەش هەیە كە قسەى ئەو كەسە ڕاست نەبێت و كارەباى تێدانەبێت، ژیانى دواڕۆژیش كە بەختەوەرى یاخود بەد بەختى هەتاهەتاییە عەقڵ داواى ئەوەمان لێ دەكات بەجدییەوە وەریبگرین، ئەمە لە حاڵێكدایە كە سەرجەم پێغەمبەرانى خودا مرۆڤەكانیان بۆ باوەڕهێنان بەژیانى دواڕۆژ بانگەشەكردووە، چونكە باوەڕ بە ڕۆژی دوایى بەشێكە لە باوەڕبوون بەخوداى گەورەو تەواوكەرى ئەوە، قورئانیش ئەوەندە بە بڕشتانەو ڕاشكاوى باسى ڕۆژى دواییمان بۆ دەكات، كە جێگەى هیچ گومان‌و دوو دڵییەك ناهێڵێتەوە، قورئان دواى باوەڕهێنان بەخوداى گەورە گەورەترین بایەخى بە ڕۆژى دوایى داوە.


 بیركردنەوە:
   كاتێك دەبینین پێغەمبەران كە ڕاستگۆترین مرۆڤەكان بوون‌و هەواڵى جیهانى دواڕۆژیان داوە، پێویستە لە ڕووى عەقڵیەوە چ بڕیارێكى شایستە بدەین‌و چۆن ڕەفتار بكەین؟


 دواڕۆژ لە دوتوێ دادپەروەرى خوداییدا:
    دادپەروەرى یەكێك لە سیفاتە خوداییەكانە، خوداى گەورە دادپەروەرەو جیهانى لەسەر بناغەى دادپەروەرى دروست كردووە.
    لەم ڕوانگەیەوە خوداى گەورە بەڵێنى داوە كە هەموو كەس بگەیەنێت بەوەى شایستەیەتى‌و مافى كەس تێدانەبات‌و بە دادپەروەرانە بجوڵێتەوە، ژیانى دونیاش بەسروشتى خۆى شوێنى بەدیهێنانى ئەم وادە خوداییە نییە، چونكە:
ئـ - تەمەنى مرۆڤ كورت‌و سنوردارە، زۆرێك لە مرۆڤەكان پێش ئەوەى بەرەنجامى كارەكانى خۆیان بە تەواوى ببینن،  كۆچى دوایى دەكەن.
ب - پاداشتى زۆر كردەوە وەك پاداشتى شەهید بەهۆى نەمانى لەدونیادا نادرێتەوە.
پ - پاداشتى مرۆڤێك كە خزمەتى بە خەڵكانێكى زۆر كردووە، لەبەر كورتى ژیانى مرۆڤ مەیسەر نابێت.
 ت - سزادانى كەسانێك كە ستەمیان لە كەسانى دیكە كردووە، بۆنموونە كەسانێكیان كوشتووە، لەم دونیایەدا پیادە ناكرێت.
 ج - بەهۆى ستەمی كەسانى دیكەوە هەندێك كەس دەرفەتى گەشانەوەو پێشكەوتنیان لە دەست دەچێت‌و دووچارى جۆرەها ناخۆشى دێن، كە لەم دونیایەدا حیساب بۆ هەموو ئەوشتانە ناكرێت، لەبەر ئەوە:
ئـ- دونیا بەجۆرێكە كە مرۆڤەكان ناتوانن بەرەنجام‌و بەرهەم و كردەوەكانى خۆیان بەتەواوەتى دەستكەوێتەوە.
ب- ئەو ستەمانەى كە هەندێك لە هەندێكى دیكە دەیكەن بەشێوەیەكى تەواو لەم جیهانەدا قەرەبوو ناكرێنەوە.


  
