
وانەى دەیەم
بەر پەرچدانەوەى خراپەكارى بە چاكەكردن















پێویستە رۆلى مرۆڤى موسوڵمان لە كۆمەلگەدا دیارو لە بەر چاوبێت، ئەو وەك پزیشكێكە چارەسەرى نەخۆشى دەكات، یان وەك مامۆستایەك قوتابییانی پەروەردە دەكات، لە بەر رۆشنایى و لەسەر رێبازو رێنیشاندانی پەیامى دروستى ئیسلامدایە، بە ئاوەزێكى هۆشیارانەو هەستێكى پاكەوە ئاكار دەنوێنێت، هەڵە بە هەڵە و خراپە وەلام ناداتەوە، تاریكى بە رۆشنایى دەڕەوێنێتەوە، رەفتارى نەفامان و دەمارگیران بەلاوە دەنێت و بە چاكە وەڵامیان دەداتەوە وەك لە قورئاندا خواى گەورە فەرمویەتى: ((ۆإِژَا خَاگَبَهُمُ الْجَاهِلُونَ قَالُوا سَڵامًا)) (الفرقان 63).
پێویستە تاكى موسوڵمان بە رەفتارو گوفتار بیسەلمێنێت، كەسێكى پشوو درێژو بەئارامەو دەتوانێت لەگەڵ چاك و بەد لە موسڵمان و كەسانى تریش بەنەرمى بجوڵێتەوەو ئاوێنەى ئیسلام بێت.
موسوڵمان وەك درەختى بەردارە:
ئیسلام پەیڕەوانى خۆى وەك درەختى بەردار رامدێنێت، كاتێك بەردى تێدەگرن و لقەكانى دەشكێنن ئەو بەروبومیان بۆ بەردەداتەوەو سودیان پێدەگەیەنێت.
چەند روداوو چیڕۆكێك سەبارەت بە بەرپەرچى خراپەكارى بە چاكەكردن
ئـ- براكانى یوسف پێغەمبەر (د.خ) بە پلانێكى بەد یوسفیان فرێدایە چاڵێكەوە، بەمەبەستى لەناوبردنى بەلام نەخشەى خوداى گەورە جۆرێكى تربوو، هۆكارى رزگاربوونى بۆناردوو دواجار پلەى وەزیرى لە میسردا وەڕگرت و، دواى چەندین سال براكانى رێیان كەوتە ئەوێ و كاتێك یەكتریان ناسیەوەو، دانیان بەهەلە كانیاندانا، یوسف لێیان خۆشبوو دوعاى بۆكردن. لەقورئاندا. 
بەم شێوەیە باسكراوە : ((قالوا تالله لقد ێپَرك اللهُ علینا وإنْ كنّا لخاگِئین. قال لاتپریبَ علیكم الیوم یغفر اللهُ لكم وهو ارحم الراحمین)) (یوسف91-92).
ئەمەیە لێبوردەیى جوان لە مرۆڤى باوەڕدارەوە بەرانبەر تاوانێكى گەورە.
ب- ئادەم(د.خ) دوو كوڕى هەبوو(قابیل و هابیل) لە ئەنجامى كێشەیەكى نێوانیان، قابیل ویستى هابیل بكوژێت، بەلام هابیل بەرانبەرى نەوەستایەوەو هەڵوێستى توندى وەرنەگرت، وەك لە قورئاندا هاتووە ((ڵئن بَسَگْتَ الیّ یدَك لِتَقْتُلنی ما أنا بباسگٍ یدێ إلیك لأقتُلكَ)) (المائدە28). ئەمەیە ئارامگرتن و وەلامى جوان بەرانبەر ویستى ناڕەواى برایەكى دڵرەق.
پ- ئەبولەهەب مامى پێغەمبەر پاشە رۆى ماڵەكەى فرێدەدایە بەر ماڵ و رێى موحەمەدى (د.خ) برازاى، ئەویش بە نهێنیی دەیفەرموو ئەى كوڕى عەبدول مەناف دراوسێیەتى كەى وادەبێت؟
بەم هەڵوێستە شیرینە وەڵامى رەفتارى نەفامانەى ئەبو لەهەبى مامى دەدایەوە.

ت- بۆ (حەسەنى بەسرى)  یان گێرایەوە، كە فڵان كەس لە پاشملە باست دەكات، و ئیرەییت پێدەبات، ئەویش سەبەتەیەك خورماى بۆ كەسەكە بردو نامەیەكى لەگەڵدا بەجێهێشت، تێیدا نوسیبوو: ((هەواڵم پێگەیشت كەتۆ چاكەكانى خۆت بەدیارى بۆمن ناردووە، وامنیش ویستم بەم دیارییە وەڵامت بدەمەوە))، ئەمەبوو خەڵاتى موسوڵمانى تێگەیشتوو بەرانبەر هەڵەو كارى نادروستى كەسێكى دیكە.
ئامانج لەبەرپەچدانەوەى خراپە بە چاكە, خۆپاراستنە لە خراپەكارى بەدكاران و هەوڵدان بۆ رێ پیشاندانیان.

