
بەشی دووەم
ڕەوشت

وانەی شەشەم
پێگەى  رەوشتى جوان لە ئیسلامدا

ئیسلام ئاینى سروشتى (فگرە) ى پاك‌و تەندروست‌و ژیرە پێگەیشتوەكان‌و دەرونە خاوێنەكانە، ئەگەر ڕەوشتیش لە سەرجەم ئاینە ئاسمانیەكاندا پێگەیەكى خولگەیی‌و بەهێزى هەبووبێت، ئەوا لە ئیسلامیشدا بە هەمان شێوە‌و بەهێزتریشە، بە جۆرێك دەتوانین بڵێین دواى باوەڕ ئیسلام بە پلەى یەكەم پەیامێكى ڕەوشتییە .
ئیسلام هەر لە یەكەم ساتى هاتنە خوارەوە ‌و سەرهەڵدانیدا، هاوشان لەگەلأ دژایەتى كردنى بیروباوەڕ‌و بۆچوونى نەفامانەى ئەو سەردەمە، دژایەتى ئاشكراى خۆشی بۆ هەموو ئەو رەوشت و رەفتارانە راگەیاند كە هەڵقوڵاوى ئەو بیروباوەڕە نەفامیە بوون و لەگەلأ ئەو ڕێز و ڕۆڵە نەدەگونجان كە خوداى گەورە بە مرۆڤى بەخشیووە‌و دەخوازێت بەو شێوەیە بژی .  
ئیسلام بەردەوام هەوڵى ئەوە دەدات كە هەستى ڕەوشتى لاى تاكى موسوڵمان پەرە پێ بدات و واى لێ بكات ژیانێكى پڕ ڕەوشتى جوان بباتە سەر، چونكە جوانى و كەسێتى مرۆڤ بە ڕەوشتى بەرزەوەیە و، هەر ئەویش واى لێ دەكات لاى خودا و خەڵك و كۆمەڵ خۆشەویست بێت .
هەروەها ڕەوشتە جوانەكان هۆكارێكى گرنگى پێشكەوتن‌و ئارامى و ئاسایشى كۆمەڵایەتین . ڕەوشت خراپیش هۆكارێكى هەڵوەشاندنەوە و ئاژاوە و نائارامی كۆمەڵەكانە.
ئیسلام هانى مرۆڤ و خەڵكى دەدات بۆ پەیڕەو كردنى ڕەوشتە جوانەكان و دەیكات بە پێوەرى دوور و نزیكى لە پێغەمبەرەكەى (دخ) لە ڕۆژى دواییدا . هەروەك لەم بارەیەوە پێغەمبەر (دخ) لە فەرمودەیەكدا دەفەرموێت:(( إنَّ أقربكم منّی منزلاً یوم القیامە أحاسنكم أخلاقاً الموگأون أكتافاً الژین یألفون ویۆلفون، وأبغچكم إلیَّ وأبعدكم منّی منزلاً یوم القیامە الپرپارون المتشدقون المتفیقهون))، واتە: خۆشەویست ترین و نزیكترین كەستان لە منەوە لە ڕۆژى قیامەتدا ئەوانەن كە لە ژیانى دونیادا خاوەنى ڕەوشتى جوان بوون.
 لە بەرامبەرەوە پێغەمبەر(دخ) باس لەوە دەكات كە ڕق لێبووە ترین كەستان بۆ من‌و دورترینتان لێم لە ڕۆژى دواییدا زۆربڵێ‌و قسە زل‌و خۆ بە زل زانەكانتانە، ئەوانەى كە گوێ نادەن بە ڕەفتارى خۆیان‌و وا دەزانن تەنها بە هەندێك قسەى لوس ‌و بریسكە دار هەستى ڕەوشتى خەڵك تێردەكەن، لە كاتێكدا ڕەوشت ڕەفتار‌و كردەوەیە، خراپ بەكارهێنانى زمانیش جۆرێكە لە ڕەفتار ناشیرینى‌و رەوشت نزمى.
ئیسلام لە قورئانەكەى خۆیدا  بانگەشە بۆ ڕەوشتە بەرزەكان دەكات‌و هانى باوەڕداران‌و سەرجەم  خەڵكى دەدا بۆ دەست گرتن بە چاكەكان‌و دوركەوتنەوە لە هەموو خراپە‌و ڕەوشتە ناشیرین‌و كردارە قێزەونەكان:(( إِنَّ اللّهَ ێأْمُرُ بِالْعَدْلِ ۆالإِحْسَانِ ۆإِیتَا‌و ژِی الْقُرْبَى ۆێنْهَى عَنِ الْفَحْشَا‌و ۆالْمُنكَڕ ۆالْبَغْیِ ێعِڤُكُمْ ڵعَلَّكُمْ تَژَكَّرُونَ)) (النَّحل90) واتە: خودا فەرمان بە دادپەروەرى‌و چاكەكارى دەكات ‌وە قەدەغەى تاوان‌وخراپەو ڕەفتارە دزێوەكان‌و زوڵم‌و ناڕەوایی دەكات‌و ئامۆژگاریتان دەكات بۆ ئەوەى بە بیرتان بێتەوە و توشی بێ ئاگایی نەبن‌و ئەركەكانى سەرشانتان بیر نەچێتەوە. 
بەڵكو لە ڕێى وردبوونەوە لە هەندێك فەرمودەى پێغەمبەر(دخ) ئەوە دەخوێنینەوەو هەڵدەهێنجین كە ڕەوشت باشی لاى خودا لە سەرگەرم بوون بە خوداپەرستییەوە بە ڕێزترو باشترە كە وا لە خاوەنەكەى ناكات بایەخ بە رەوشتى جوان بدات:(( ان العبد لیبلغ بحسن خلقه عڤیم درجات اڵاخرە و شرف المنازل و أنه لچعیف العبادە ، و إنه لیبلغ بسو‌و خلقه أسفل درجە فی جهنم )) (ئەبوداود ریوایەتی كردووە).
واتە: مرۆڤ ئەگەر خواپەرستیشى زۆر نەبێت (لە دواى ئەنجامدانى فەرزەكان) ئەوا دەتوانێت لە ڕێى ژیان بە گوێرەى ڕەوشتە بەرزەكان بگات بە پلە و پایە و مەنزڵگایەكى مەزن و شكۆمەندى ڕۆژى دوایی، لە كاتێكدا بە هۆى ڕەوشت خراپییەوە دەشێت بچێتە تونى دۆزەخەوە، ئەمەش لە ئیسلامدا شتێكى سروشتییە، چونكە یەكێك لە بەرهەمە شیرینەكانى عیبادەت و بەڵگە لەسەر باش ئەنجامدانیان و تێكەڵاو بونیان بە دلأ و دەرونى مرۆڤەوە باش ژیان و ڕەوشتى جوانى ئەو باوەڕدارانەیە كە ئەو خوداپەرستییە ئەنجام دەدەن بۆ نمونە خوداى گەورە دەربارەى كاریگەرى نوێژ لەسەر ئاڕاستەى ڕەوشتى مرۆڤى باوەڕدار دەفەرموێت:((...إِنَّ الصَّڵاەَ تَنْهَى عَنِ الْفَحْشَا‌و ۆالْمُنكَڕ ..)) (العنكبوت45) واتە: لە ڕاستیدا نوێژ خاوەنەكەى لە هەرچى كردەوەى خراپ و دزێو و نەشیاوە دەگێڕێتەوە ، لەو سۆنگەشەوە كە ڕەوشت جوانى لە مامەڵە كردن لەگەلأ خەڵكدا بەرجەستە دەبێت ، ئەوا راى خەڵك لە بارەى كەسێكەوە، حوكمدانە بەسەر ڕەوشتى ئەو كەسەدا، لە هەندێك فەرمودەى پێغەمبەریشدا هاتووە كە ڕاى گشتى خەڵك و حوكمدانیان بەسەر كەسێكدا لە ڕوى ڕەوشتییەوە شوێن و پلە و پایەى ئاینى كەسەكە لاى خوداى گەورە دەست نیشان دەكات. 
لەم بارەیەوە لە پێغەمبەر دەگێڕنەوە كە:(( ان النبی () كان ژات یوم جالساً مع أصحابه ، فمرت جنازە أپنى الحاچرون على صاحبها خیراً فقال النبی(): وجبت، و سكت پم مرت جنازە أخرى فقال الحاچرون عن صاحبها شرّاً فقال النبی ():وجبت ، فسأله أصحابه عن معنى قوله وجبت فی الحالتین المختلفتین، فقال:((أمّا الأول فأپنیتم علیه خیراً فوجبت له الجنە، وأمّا الپانی فقلتم عنه شرّاً فوجبت له النار)) ترمزى ریوایه تیكردووه.
واتە: ڕۆژێك لە ڕۆژان پێغەمبەر(دخ) لەگەلأ هاوەڵەكانیدا دانیشتبوو ، تەرمێك بە لایاندا تێپەڕى و ئامادەبووان ســتایشـــى چاكە و كارە باشـــەكانیان كرد پێغەمبەر(دخ) فەرمووى: بۆى بڕایەوە یاخود چەسپا، جا بێ دەنگ بوو،دواى ماوەیەك تەرمێكى دیكە تێپەڕبوو ئەمجارەیان ئامادەبووان بە خراپە باسی خاوەنەكەیان كرد، ئەمجارەشیان دووبارە فەرمووى: وەرگیرا یاخود چەسپا، جا هاوەڵانى پرسی جیاوازى ماناى بۆى بڕایەوە (وجبت)  یان لە هەردوو شوێنەكەدا لێپرسی، ئەویش لە وەڵامدا فەرمووى :هەرچى یەكەمیان بوو ئێوە بەباش ناوتان بردو ستایشتان كرد بەهەشتى بۆ بڕایەوە. بەڵام دووەمیان  كە بە خراپە ناوتان هێنا دۆزەخ‌و ئاگرى بۆ بڕایەوە . ئەمەش ئەوە دەگەیەنێت كە ڕازى بوونى خەڵكى لە كەسێك بەڵگەیە لەسەر ڕەوشت جوانى، ئەمەش لە پالأ باوەڕدا دەبێتە مایەى خودا لەخۆ ڕازى كردن و بە پێچەوانەشەوە .
        باوەڕدارانیش تێدەگەیەنێت كە چاكەخوازى( البر)پەیوەندى بەهەندێك شتى ڕواڵەتییەوە نییە بەڵكو ناونیشانە بۆ هەموو ئەو كارو كردەوە چاك‌و جوانانەى لە هەستێكى رەوشتى پاك‌و دڵێكى روناك بە باوەڕ و خۆشەویستى خوداو خەڵكى سەرچاوە دەگرن:((لَّیْسَ الْبِرَّ أَن تُۆلُّواْ وُجُوهَكُمْ قِبَڵ الْمَشْڕقِ ۆالْمَغْڕبِ ۆڵكِنَّ الْبِرَّ مَنْ ێمَنَ بِاللّهِ ۆالْێوْمِ اڵاخِڕ ۆالْمَڵائِكَەِ ۆالْكِتَابِ ۆالنَّبِیِّینَ ۆێتَى الْمَاڵ عَڵى حُبِّهِ ژَوِی الْقُرْبَى ۆالْێتَامَى ۆالْمَسَاكِینَ ۆابْنَ السَّبِیلِ ۆالسَّێئِلِینَ ۆفِی الرِّقَابِ ۆأَقَامَ الصَّلاەَ ۆێتَى الزَّكَاەَ ۆالْمُوفُونَ بِعَهْدِهِمْ إِژَا عَاهَدُواْ ۆالصَّابِڕینَ فِی الْبَأْسَا‌و والچَّرَّا‌و ۆحِینَ الْبَأْسِ أُوڵئِكَ الَّژِینَ صَدَقُوا ۆأُوڵئِكَ هُمُ الْمُتَّقُونَ))(البقرە 177) واتە: چاكەخوازى ئەوە نییە ڕوو بكەینە ڕۆژهەڵات یاخود ڕۆژئاوا، بەڵكو چاكە بریتییە لەوەى مرۆڤ باوەڕى بە خوداو ڕۆژى دوایی‌و كتێبە ئاسمانیەكان و پێغەمبەران بێت، و لەگەلأ ئەوەى كە مالأ‌و سامانەكەى خۆش دەوێت بەشی خزمانى هەژار و بێ باوكان‌و ڕێبواران‌و داواخوازان (السَّێئِلِینَ)و ئەو بەندانەى لێ بدات كە دەیانەوێت لە بەرامبەر پێدانى بڕێ پارە ئازادى خۆیان بكڕنەوە، هەروەها نوێژ دەكەن و زەكات دەدەن و پەیمان بەجێ دەگەێنن كاتێك كە پەیمان دەدەن، ئەوانەى لە كاتى سەغڵەتى‌و برسێتى‌و ڕوبەڕووبوونەوە لە جەنگدا ئارام دەگرن بەڕاستى ئەوانە ڕاستگۆ و لەخودا ترسن.



پرس :
1 - بۆچى پێگەى ڕەوشت لە ئیسلامدا بەهێزە و لە تەرازوى چاكەى مرۆڤى باوەڕداردا لە ڕۆژى دواییدا قورسە ؟
2 - لاوازیی ڕەوشت لەگەلأ بوونى خواپەرستى لە ڕواڵەتیدا  چى دەگەیەنێت ؟

گفتوگۆ :
هاتنى پێغەمبەر (دخ) بۆ تەواوكردنى ڕەوشتە جوانەكان چى دەگەیەنێت.


