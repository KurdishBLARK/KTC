وانەی دووەم
پشت بەستن بەخودا
   
   یەكێك لە هاوەڵانى چووە ناو مزگەوتى پێغەمبەر (د.خ) دیتى منداڵێكى تەمەن خوار دە (10) ساڵان بە ملكەچییەوە نوێژى دەكرد , ئەویش لە دواى نوێژى سوننەتى چونە مزگەوت لە منداڵەكە چووە پێش و سڵاوى لێكردو لێى پرسى: تۆ كێیت  ؟ كوڕى خۆم :منداڵەكە كەمێك راماو گوتى : مامە گیان , من منداڵێكى بێ باب و دایكم. هاوەڵەكە زۆر دڵى پێ سووتا گوتى : ((باشە رازى دەبى ببیتە كوڕى من ؟)).
لێرەدا منداڵەكە ژیرانە ئەم چەند پرسیارەى ئاراستەكرد : مامە گیان , ئەگەر برسى بووم خۆراكم دەدەیتێ ؟ گوتى :بەڵێ . ئەى ئەگەر پۆشاكم پێویست بوو بەرگم بۆ دەكرى ؟گوتى :بەڵێ . منداڵەكە دیسان پرسى : ئەى لە نەخۆشیدا چارەسەرم بۆ دەستەبەر دەكەیت ؟ هاوەڵەكە گوتى : ئەوەیان بە دەست من نییە . ئەویش پرسى : ئەى پاش مردن دەتوانیت زیندوم كەیتەوە ؟ هاوەڵ :ئەویش تەنها بە دەست خوایە .ئەوجا منداڵەكە گوتى : كەواتە مامى بەرێزِم , لێم گەرێ با تەنها پشت بە خواى میهرەبان ببەستم كە دروستى كردووم رێنماییم دەكات , رۆزیم دەداتێ و تێرم دەكات , لە ناساغیشدا چارەسەر هەر لاى خۆیەتى و هۆكارى چاكبوونەوەى بۆ بەدیهێناوین . پاشان مردن و زیندو كردنەوەش تەنها بە دەست ئەوە و هەر ئەویشە لە تاوان و هەڵەكانمان دەبورێت.. لێرەدا هاوەڵەكە نزاى بۆ ئەو منداڵە ژیرە كرد و سوپاسى خواى كرد لەسەر باوەڕە پتەوكەى و , گوتى راستە , هەر كەس بەراستى و دڵنییایەوە پشت بە خوا ببەستێ , تەنها ئەوى بەسە.


 دەرئەنجام:
   لەم چیڕۆكە دەگەینە ئەو دەرئەنجامەی كە مرۆڤ هەردەم دەبێت پشت بە خودا ببەستێت، چونكە هەر ئەو بە تاك‌و تەنها چاودێری مرۆڤ دەكات‌و هەرچی بییەوێت دەبێت لەوی داوا بكات، وەك لە قورئاندا هاتووە:((ومن یتوكل على الله فهو حسبه)) (الگلاق).  
 گفتوگۆ:
قوتابى خۆشەویست بەهاوكارى مامۆستا ئەم رستەو ئایەتانەى خوارەوە لێكبدەنەوە:
1-	خواى گەورە دەفەرمووێت:(( اللَّهُ ڵا إِڵهَ إِلَّا هُۆ ۆعَڵى اللَّهِ فَلْێتَۆكَّلِ الْمُۆْمِنُونَ)) (التغابن13).
2-	" خودا بەتەنها بەسە بۆ ئەوانەى پشتى پێدەبەستن" رونى بكەوە.
3-	پەند لەو چیڕۆكەى سەرەوە چییە ؟ رونى بكەوە.
4-	تۆش بەسەرهاتێك بگێڕەوە پشت بە خوا بەستنى تێدا  بەر جەستە بووبێت.
چالاكى
ئەم دوو ئایەتەى سورەتى جیابوونەوە (تەڵاق) لەبەربكە:
     ((ۆمَن ێتَّقِ اللَّهَ ێجْعَل لَّهُ مَخْرَجًا 2ۆێرْزُقْهُ مِنْ حَیْپُ ڵا ێحْتَسِبُ ۆمَن ێتَۆكَّلْ عَڵى اللَّهِ فَهُۆ حَسْبُهُ إِنَّ اللَّهَ بَالِغُ أَمْڕهِ قَدْ جَعَڵ اللَّهُ لِكُلِّ شَیْ‌وٍ قَدْرًا3))       ((الگلاق2-3))

