
وانەی شەشەم
یەكســـــانى

یەكسانى هەر وەك لە ساڵەكانى پێشوودا ئاماژەى پێكرا یەكێك لە بەها ئیسلامییە باڵاكانە ، لەم سۆنگەشەوە ئیسلام هەموو جیاكارییەكى نەتەوەیی‌و نەژادى‌و چینایەتى  ڕەتدەكاتەوە‌و، مامەڵەیەكى یەكسانى لەگەلأ جیاوازییە سروشتیەكان دەكات بۆ ئەوەى سەریان لە جیاكارى ‌و ستەمەوە دەرنەچێت، دیارە ئەوە ڕوونە كە لەم ژیانەدا یەكسانى ڕەها نییە‌و ڕێژەییە.
ــ واتاى یەكسانى:
زۆر بە كورتى یەكسانى واتە یەكسان بوونى خەڵك لە بەر دەم یاسا و جیاكارى نەكردن  لە نێوانیاندا بە هۆى ئاین و نەتەوە‌و زمان‌و نەژاد‌و چین‌و ڕەگەز‌و هەر شتێكى دیكە كە نابەرامبەرى‌و ناعەدالەتى لێ بكەوێتەوە. 
ــ  سەرچاوەى یەكسانى لە ئیسلامدا:
سەرچاوەى بنەڕەتى یەكسانى لە ئیسلامدا خوداى گەورە خۆى‌و بنەڕەتى بەدیهێنانى جۆرى مرۆڤە لەم سەرزەوییەدا خوداى گەورە لەم ڕوەوە دەفەرموێت:[        ] (الاعراف 189) واتە: خوداى گەورە كە ئێوەى لە یەك بنەڕەت (نفس) بەدیهێناوە، لێرەشەوە تێدەگەین كە: 
1- خوداى گەورە تاكە بەدیهێنەرى سەرجەم مرۆڤەكانە.
2- بنچینەى هەموو مرۆڤەكانیش دەگەڕٍێتەوە بۆ ئادەم‌و  ئادەمیش وەك قورئان دەفەرموێت  لە خاك و خۆلأ بەدیهاتووە. 
ئەمەش ئەوە دەردەخات كە سەرجەم مرۆڤەكان خاوەنى هەمان مرۆڤایەتین‌و كەس لەوى دیكە گەورەتر‌و بەڕێزترو رەسەنتر نییە.
پێغەمبەریش لە چەندین فەرمودەدا جەخت لەسەر ئەم ڕاستیە قورئانیە دەكاتەوە‌و دەفەرموێت:((الناس سواسیە كأسنان المشگ وإنما یتفاچلون بالعافیە، والمر‌و كپیر بأخیه، ولا خیر فی صحبە من لا یرى لك من الحق مپل ما ترى له )).
هەروەها دەفەرموێت:((یا أیها الناس ، إن ربكم واحد ، وإن أباكم واحد ، ألا لا فچل لعربی على عجمی ، ولا لعجمی على عربی ، ولا لأحمر على أسود ، ولا أسود على أحمر ، إلا بالتقوى)).  رواە البیهقی .
خەڵكى وەك دانى شانەیەك لەگەلأ یەكدیدا یەكسانن، عەرەب ڕێزى بەسەر غەیرى ناعەرەبدا نییە، بە خۆپارێزى و چاكە خوازى نەبێت. كە ئەوەش بۆ هەموو كەس‌و نەتەوەیەك كراوەیە‌و پاداشت‌و پلەكەشی  لە دواڕۆژ لاى خودا دەردەكەوێت، وشەى خەڵك (الناس) یش لێرەدا  ماناى خۆى هەیە، چونكە وشەیەكى گشتییە‌و كەسی لێ هەڵنەوێردراوە.
1-ئەركە ئیسلامییەكان‌و ئەركى سەرجەم باوەڕدارانە بێ جیاوازى، كەس بەهۆى پلەو پایەى ئاینى یاخود كۆمەڵایەتى لەو ئەركانە نەبوێردراوە، جیاكردنەوە تەنها لە هەندێك حاڵەتدا بە قازانجى توێژە كەم دەستەكان‌و حاڵەتە نائاساییەكانى مرۆڤ، وەك رۆژو نەگرتن بەهۆى نەخۆشی، حەج لەسەر هەڵگرتن بە هۆى نەبوونى پارە و ... هتد.
2- خەڵكى بە گشتى لەبەردەم یەك دادگا‌و یەك یاسادا مامەڵەیان لەگەلأ دەكرێت‌و بەرامبەر شەریعەت‌و ئەو یاسایەى لەوەوە سەرچاوە دەگرێت یەكسانن  هەژار‌و دەوڵەمەند‌و فەرمانڕەوا‌و هاوڵاتیەكى ئاسایی  لەمەدا جیاوازیان لە نێواندا نیە .
3- ئەنجامدانى دروشمە ئیسلامى یەكان  وەك نوێژى بەكۆمەڵى هەینى ، مەراسیمى حەج ... هتد،  سەرجەمیان دەرخەرى  یەكسانى شوێنكەوتووانى ئەو ئاینەن ، چونكە موسوڵمانان بە جیاوازى  نەژاد‌و ڕەگەز‌و نەتەوە ‌و ئاستى كۆمەڵایەتی‌و لە یەك دۆخدا و بە پالأ یەكەوە دەوەستن‌و  دەڕۆن ‌و وەك یەك ‌و بە هەمان شێوە دروشمەكان  ئەنجام دەدەن .
4- ئیسلام هەموو ئەو مامەڵەو پەیوەندى‌و ڕەفتارانەى قەدەغە كردووە كە بە جۆرێك لە جۆرەكان نایەكسانى‌و ستەمیان  لێدەكەوێتەوە  لە وێنەى  بەرتیل‌و سیخۆرى‌و قۆرخ كردن (احتكار)‌و بە سووەر گرتن‌و دەست درێژى بۆ سەر مالأ‌و موڵك‌و  ناموسی یەكدی ... هتد.
5- هیچ یەكە لە نەتەوەو نەژاد‌و بنەماڵە و خێلأ‌و ڕەگەزى نەكردووە  بە پێوەرى ڕێزدانى مرۆڤێك  بەسەر مرۆڤێكى دیكەدا بەڵكە ئینسانى بوونى هەر ئینسانێك‌و چاكەخوازى ئەوى لەبەرچاو گرتووە.
6- ئیسلام سەبارەت بە شوێن كەوتووانى  ئاینەكانى تریش جگە لەوەى تایبەتە بە بیرو باوەڕ‌و پەرستن‌و كاروبارى ئاینى  تایبەت بە خۆیانەوە ‌و تێیدا ئازادن ، بە هەمان گیانى یەكسانى مامەڵە دەكات ‌و زانایانیش ڕێسایەكى زێڕینیان بۆ ئەمە داڕشتووە كە دەڵێت:((لهم ما لنا وعلیهم ما علینا)) واتە: لە ماف‌و ئەركدا  لەگەلأ یەكتر یەكسانین ، كە بە زمانى ئەمڕۆ هەموومان  هاوڵاتین‌و ئەندامى كۆمەڵگاین‌و  هەمان مافى سیاسی‌و مەدەنیمان هەیە.






  یەكسانى‌و مەسەلەى جیاوازى نێوان ئافرەت‌و پیاو: 
هەندێك لەوانەى نەیارى ئیسلامن یاخود تێگەیشتنى ڕوون‌و هەمەلایەنانەیان دەربارەى بنەماكان‌و بەهاكان‌و ڕۆحى ئەم ئاینە نییە، پێیان وایە كە بنەماو بەهاى یەكسانى لە ئیسلامدا ئافرەتان ناگرێتەوە‌و ئەوان لە سایەى تێڕوانینى ئیسلامدا جیاكارییان دژ دەكرێت، بەڵام لە ڕاستیدا  مەسەلەكە بەم جۆرە نییە چونكە:
1- لە ئیسلامدا ژن‌و پیاو لە ئینسانیەت‌و بەدیهاتندا یەكسانن‌و هەردوكیان خاوەنى یەك كەرامەتى مرۆڤایەتین‌و یەك بەدیهێنەریان هەیە:[        ...] الأعراف 189.
2- هەردوكیان لە باوەڕهێنان‌و كارى چاكە یاخود خراپە‌و پاداشت یاخود سزا  وەرگرتن لە ڕۆژى دواییدا  یەكسانن ‌و جیاوازى لە نێوانیاندا  نییە‌و وەك پیاوان بابەتى  پەیامى خوداى گەورەو ئەرك‌و لێپرسراوێتیان لەسەر شانە.
3- هەردوكیان لە هەڵبژاردنى هاوسەرى ژیان‌و پێكهێنانى خێزاندا یەكسانن‌و نابێت هیچیان زۆریان لێ بكرێت.
4- لەناو خێزاندا هەر ڕێزدانێكى كوڕ بەسەر كچ دا قەدەغەیە‌و كاتێك باوك‌و دایكانیش دیارى بۆ منداڵەكانیان دەكڕن، ئەگەر بەشی كچەكان زۆرتر نەبێت دەبێت یەكسان بن، هەروەك پێغەمبەر فەرمویەتى:(( ساووا بین أولادكم فی العگیە، ولو كنت مۆپرا أحداً ڵاپرت النسا‌و على الرجال)).
واتە: بە یەكسانى دیارى بۆ منداڵەكانتان بكڕن‌و جیاوازییان لە نێواندا مەكەن، ئەگەر یەكێكیانم بە باشتر بزانیبا ئەوا ئافرەتەكان دەبوون.
1-هەردوكیان لە بەهرەمەند بوونى مافى خوێندن‌و خۆپێگەیاندن یەكسانن. 
2-هەردوكیان وەك یەك داوایان لێكراوە دژایەتى ڕواڵەتە  خراپەكانى  ژیانى كۆمەڵایەتى‌و پەرەدان بە فەرهەنگى چاكە‌و پاشەكشەكردن بە كلتورى خراپە‌و خراپەكارى لە مەیدانى خەباتى كۆمەڵایەتى‌و بوارى گشتیدا ئامادەبن.
3-هەردوكیان لە بوونى شایستەى  یاساییدا یەكسانن، واتە  ژنیش وەك پیاو خاوەنى ئیرادەى سەربەخۆى خۆیەتى بۆ ئەوەى مامەڵە بە موڵك‌و ماڵى خۆیەوە بكات‌و مامەڵە جۆراجۆرە یاساییەكانى وەك: كڕین ، فرۆشتن ، بەخشین ، قەرزدان  و ...هتد، ئەنجام بدات‌و بۆ هیچ یەك لە باوك‌و دایك‌و هاوسەر‌و دەوروبەریش  نییە ڕێگەى لێ بگرن یاخود كۆتى بخەنە سەر. 
4-وەك بنەما بە شێوەیەكى گشتیش لە ماف‌و ئەركدا یەكسانن هەروەك خوداى گەورە دەفەرموێت:[        ] البقرە / 228 .
واتە: بە گوێرەى عورف و ڕۆژگار ژنان بەرامبەر هەر ئەركێ كە ڕوویان تێدەكات مافێكیان هەیە، بەڵام :[      ] البقرە / 228 . پیاوان پلەیەكیان بەسەر ئەوانەوە هەیە، كە پلەكەش زیاتر ئەركە نەوەك ماف بێت، مەبەست لە پلە لێرەدا ئەركى دانى مارەیی‌و كێشانى خەرجى خێزانى‌و جوان مامەڵە كردن‌و هاوشێوەكانیانە، بە مانایەكى دیكە پلەكە باسی ئەوەیە كە لە ژیانى هاوبەشدا سەرپەرشتى‌و لێپرسراوى یەكەمى خێزانە، كە ئەوەش ئەگەر بەجوانى‌و لە چوارچێوەى بەهاو ڕەوشتە ئیسلامییە بەرزەكاندا پیادە بكرێت، خراپەو نایەكسانی لێ ناكەوێتەوە‌و وەك وتراش زیاتر ئەركە، بەدەر لەمەو لە دەرەوەى خێزاندا  پیاو (قیوم) نیە بەسەر هاوسەرەكەیەوە.
5- بە كردەوە ئێستا لە زۆربەى وڵاتانى ئیسلامی‌و لەوانەش لە وڵاتى خۆمان، ئافرەتانى موسوڵمان لە مافە سیاسیەكانى خۆیان بەهرەمەندن‌و بەشدارن لە هەڵبژاردنەكان‌و بەڕێوەبردنى پۆست‌و پلەو پایە حكومیەكاندا.
6- هەرچى پەیوەندى بە شایەتیدانیشەوە هەیە، وەك زانایان فەرمویانە دۆخێكى مێژویی (تحكم)ى لەسەر مەسەلەكەدا كردووە‌و ئەوەى لە ئایەتەكەى سورەتى بەقەرەو یاسای ئیسلامیشدا گرنگە نەفەوتانى مافى  لایەنەكانى مامەڵە ئابورییەكەیە. 
بە گشتى بنەڕەت لە پەیوەندى نێوان ژن ‌و پیاو دا لە كەرامەتى ئینسانى و ئاینى ‌و ڕەگەزیدا یەكسانییە، ئەو جیاوازییە سروشتیانەى لە نێوان هەردوو ڕەگەزیشدا هەن، بنەماكە تێك نادەن چونكە بنەماى دادپەروەرى حوكمى ئەم پەیوەندییانە دەكات، لەگەلأ بوونى دادپەروەریش جیاوازییە سروشتییەكان  ژیان گەرم‌و گوڕتر ‌وزیندو دەكەن‌و ڕۆڵى هەردوو ڕەگەزەكەش لەگەلأ یەكدا دەكات بە ڕۆڵێكى تەواوكارى  (التكامل) ‌و ژیان بە هەردوكیانەوە ژیانە.




پرس:
- ئایا لە سایەى تێڕوانینى ئیسلامدا هیچ جیاكارییەك دژ بە ئافرەت دەكرێت ؟
گفتوگۆ:
ئیسلام هەموو جیاكارییەكى نەتەوەیی‌و مەزهەبى‌و نەژادى‌و چینایەتى  ڕەتدەكاتەوە. چۆن ئەم دەستەواژەیە دەسەلمێنیت؟
