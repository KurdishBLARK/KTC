
وانەى هەشتەم:

ئازادیى مرۆڤ  لە هەڵبژاردنى ڕێگاى چاكە یان ڕێگاى خراپە

     قورئانى پیرۆز‌و فەرموودەش جەخت لەوە دەكەنەوە كە هۆكارى بنەڕەتى تاوان‌و خراپە مرۆڤ خۆیەتى. هەر بۆیە هیچ مرۆڤێك لە دواڕۆژدا ناتوانێت تاوانى خۆى بەسەر شەیتاندا بدات‌و خۆى ڕزگار بكات .
     بەم جۆرەش مرۆڤەكان دەبن بە دوو دەستەوە: دەستەیەك ڕویان لە خوداو بەرزى‌و كارى چاكە‌و دەستەكەى تریان چاویان لە نزمى‌و خراپەیە، هەركەس ڕێگایەكى بۆ خۆى دیاریكردووە، خوداى گەورەش دەفەرموێت:(( إِنَّا هَدَیْنَاهُ السَّبِیڵ إِمَّا شَاكِرًا ۆإِمَّا كَفُورًا)) (الانسان 3). 
     واتە: ئێمە ڕێگەى ڕاستمان پێشانى مرۆ ڤ داوە، مرۆڤەكانیش یا ڕێگەى ڕاست دەگرن‌و بەمەش سوپاسگوزارى خوداى گەورە دەبن، یاخود ئەو ڕێگەیە ناگرن‌و سوپاسگوزارى ناكەن‌و بەرامبەر بە پەروەردگاریان  وەفادارنابن،خوداى گەورە لەم ڕووەوە سەرنجامى چاكەو سوپاسگوزارى‌و خراپە‌و بێ وەفایى ڕوون كردۆتەوە، پاشان ئازادیى تەواوى بە مرۆڤەكان داوە چ ڕێگەیەك هەڵدەبژێرن‌و بۆ هیچ هێزو دەسەڵاتێك نیە زۆریان لێ بكات، چونكە لە ئیسلامدا باوەڕهێنان ئازادەو زۆر لێكردنى تێدا نیەو  مرۆ ڤ بەویست‌و ئیرادەى ئازادى خۆى ڕێگەى ژیانى خۆى دیارى دەكات، تەنها ئەوەیە مرۆ ڤ دەبێت ئەوە بزانێت كە هەڵبژاردن لێپرسراوێتیە‌و لە لاى خوداى گەورە لە جۆرى هەڵبژاردنەكە لێی دەپرسێتەوە. 
      قورئان لەم ڕووەوە دەفەرموێت:(( ۆقُلِ الْحَقُّ مِن رَّبِّكُمْ فَمَن شَا‌و فَلْیُۆْمِن ۆمَن شَا‌و فَلْێكْفُرْ إِنَّا أَعْتَدْنَا لِلڤَّالِمِینَ نَارًا أَحَاگَ بِهِمْ سُرَادِقُهَا ۆإِن ێسْتَغِیپُوا یُغَاپُوا بِمَا‌و كَالْمُهْلِ ێشْوِی الْوُجُوهَ بِئْسَ الشَّرَابُ ۆسَا‌وتْ مُرْتَفَقًا)) (الكهف 29).
 واتە: هەر كەسێك دەیەوێت با باوەڕبێنێت‌و هەركەسێكیش دەخوازێت با بێ باوەڕبێت.
      بەڵام لە هەموو حاڵەتێكدا مرۆ ڤ دەبێت لە هەڵبژاردنى ڕێبازى ژیانى وردبێت‌و جوان بیرى لێ بكاتەوە، چونكە چارەنووسى ئەم دونیاو ئەو دونیاى پێوە بەستراوەتەوە، چاكە یارمەتى لە خەڵكانى شارەزاو چاكەكاریش وەربگرێت بۆ ئەوەى بڕیارێكى باشتربدات. 
     لە ڕواڵەتیشدا ڕێگەى خراپە‌و تاوان‌و بەرە‌و خوارچوون ئاسانە بۆ مرۆڤ ،هەر چەندە هەندێك ناڕەحەتى تێدایە. بەڵام ئەگەر بەچاوى عەقڵ سەیرى شتەكان بكات‌و بیر لەو چارەنووسە بكاتەوە كە چاوەڕێی مرۆ ڤ دەكات ئەوا ڕێگەى بەرەو سەرچوونەكە هەڵدەبژێرێت چونكە بەختەوەرى‌و سەر بەرزى لەودایە.
     چارەنووسى مرۆڤیش لە دواڕۆژدا بە یەك بڕیارەوە پەیوەستە، بڕیارێك كە دەبێت خۆی بیدات، عەقڵی بكات بەدادوەرو بیر بكاتەوە، گفتوگۆ بكات‌و تاوتوێی مەسەلەكە بكات‌و ئیرادەی خۆی بخاتە گەڕ ‌و بڕیار بدات، بۆ ئەوەى ڕێگەى باوەڕ‌و چاكە‌و خزمەت‌و سەربەرزى هەڵبژێرێت.



گفتوگۆ:
     رۆڵى هاوڕێ لە ڕێنیشاندان یاخود گومڕاكردنى مرۆڤدا چییە؟

