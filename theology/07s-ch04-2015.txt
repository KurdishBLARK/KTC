جۆرەكانى خودا پەرستى
پەرستش چوار جۆرە:
1-	پەرستشى نێودڵ: ئەوەیە كە تاكى باوەڕدار لەدڵیدا بڕواى وابێت خۆشویستن و قین و ترس و ئومێدى هەر لەبەر خوداو بەخودا بێت.
2-	پەرستشى جەستەیى (بەدەنى): ئەنجامدانى نوێژ ، رۆژو گرتن، حەجى ماڵى خودایە گەر توانا هەبوو.
3-	پەرستشى زار(وتە): بە یادكردنەوەی خوداو لێپاڕانەوەو خوێندنى قورئان دەبێت.
4-	پەرستش بە سامان: بە زەكاتدان و سامان بەخشین بە هەژاران دەبێت.


شوێنەوارو كاریگەری پەرستشەكان
پەرستشى مرۆڤى باوەڕدار شوێنەوار لەسەر جەستەو ئاكارى دادەنێت و نیشانەكانى باوەڕ، لە سەر رووى دەردەكەوێت و شوێنەوارى كوفرو گوناهیش دەسرێتەوە.

كاریگەرى شوێنەوارى خوداپەرستى 
1- لەسەر روخسارى مرۆڤى باوەڕدار:
لە روخسارى مرۆڤى خاوەن باوەڕى خوداپەرستدا شێوازێكى باوەڕداری درەوشاوە بەدى دەكرێت، وەك خوداى گەورە دەفەرموێت: (( سیماهم فی وجوههم من أپر السجود))(الفتح29). واتە: روخساریان ئاكاری باوەڕداری پێوە دیارە.
2- لەسەر ئاكارو رەوشتى:
هەستى پێدەكرێت لە ئارامگرتن و لێخۆشبون و راستگۆیى وپاراستنی سپاردەو سۆزو دڵپاكییدا. دڵى مرۆڤى وا لاى خودا بەسۆز و بەزەیی و دامەزراو و ئارام و جێگیر وەسفكراوە: (( ألا بژكر الله تگمئن القلوب))(الرعد28).
3- لەسەر خێزان و كۆمەڵگە: یارمەتى دەرە بۆ بنیاتنانى كۆمەڵگەیەكى ئارام و تەبا, برایەتى و ئاسوودەیى و هاوكارى باڵى بەسەردا دەگرێت.
