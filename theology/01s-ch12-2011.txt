
   وانەى دوازدەهەم
بەخششەكانى خوداى گەورە و سوپاسكردنى



(ۆأَمَّا بِنِعْمَەِ رَبِّكَ فَحَدِّپْ).
(بەخششەكانی خودای گەورە باسبكە).
لە گەشتێكى قوتابخانەدا مامۆستاى پەروەردەى ئیسلامى پرسیارى لە قوتابییان كرد، گوتى:
لێرەدا چى دەبینن، ئایا ئەو دیمەن و گیانەوەرانەتان خۆش دەوێن و دڵتان پێیان خۆش دەبێت؟



سارا گوتى: ئەى مامۆستا من دارو گوڵەكانم خۆش دەوێن، لەبەر ئەوەى ئەوان سروشت پڕ لە جوانى دەكەن، وە بۆنى خۆش بڵاودەكەنەوە.
باران گوتى: من مەڕو گیانەوەرە هاوشێوەكانیم خۆش دەوێن، لەبەر ئەوەى دەنگیان ئەفسوناویە و سود لە بەروبوومەكانیان وەردەگرین.
هەندێكى دیكە گوتیان: ئێمە باڵندە و ئەو پەپولە جوانانەمان خۆش دەوێن كە لێرە زۆرن و بە ئاوازە جۆراوجۆرەكانیان گۆرانیمان بۆ دەچرن بەڕێوەبەرى قوتابخانەكەیان گوتى: 

من بەشدارى هەموو ئەو خۆشیەتان دەكەم، زیاتر دەڵێم: كە ئاوى كانى و جۆگەو روبارەكان هۆى هەموو ئەو جوانى و خۆشیەیە، ئەویش بناغەى ژیانە، لەبەر ئەوە پێویستە كە 

زیادەرۆیى لە بەكارهێنانى نەكەین، پیسایى فڕێ نەدەینە ناوى.
هەموو گوتیان: سوپاس خودایە بۆ ئەو بەخششانە چونكە هەموویان لە پێناو خێر‌و خۆشی ئێمەدان. پێویستە كە هەڤاڵی ژینگە و زیندەوەران و خولقێنراوان بین. كە هەموویان 

هەڵدەستن بە پاسەوانى ژینگە‌و پاككردنەوەى بۆ ئێمە.
مەشق:
1- مامۆستا پێكهێنەرەكان یا توخمەكانى ژینگە بۆ قوتابییان باس دەكات و داوا لە هەندێكیان دەكات باسى رۆڵى هەموو توخمێك و سودەكەى بكەن.
2- ئەو بۆشاییانەى خوارەوە بە وشەی گونجاو پڕبكەوە:
ئـ- ...... دروستكەری بونەوەرەكانە لە جوانترین وێنەدا.
ب- بۆنى ....... خۆش بوو.
پ- ...... سەرچاوەى ژیانە.

چالاكى:
قوتابییەكان چەند وێنەو بەرجەستەى توخمەكانى ژینگە كۆ دەكەنەوەو لەبەردەم هەڤاڵانیاندا باسى دەكەن.
