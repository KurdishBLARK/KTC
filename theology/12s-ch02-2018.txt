
وانەی دووەم
باوەڕ‌و ئەرێنى بوون  لە ژیاندا 
ئەرێنی بوون واتە  چالاكبوون‌و هەست بە لێپرسراوێتى كردن‌و گەشبینانە ڕوانینە ژیان ‌وكارلێكردن لەگەلأ ئامانجدا ، پێچەوانەى نەرێنی بوونە كە ماناى كەمتەرخەمى و ڕەشبینى و هەست بە لێپرسراوێتى نەكردن‌و پاشەكشە‌و شكستى دەگەیەنێت.
 باوەڕ‌و ئەرێنى بوون:
باوەڕ چووە هەر دڵێكەوە ئەو مرۆڤە خاوەن هۆشیارییەكى ڕاست‌و دروست بوو جوڵە‌و زیندوێتى و گەشبینى دەخوڵقێنێت، باوەڕ گیانى نەرێنی‌و پاڵدانەوە لە مرۆڤدا لاواز دەكات‌و هانى دەدات بۆ كار كردن‌و بەخشین‌و داهێنان‌و هەولأ‌و تێكۆشان.
باوەڕ پاڵنەرێكى ناوەكى و خودییە لە مرۆڤدا كە هانى دەدات لەسەر چاكەخوازى و بەدەرفەت زانینى ژیانى دنیاو خێردانەوە بۆ خۆى‌و خێزان‌و كۆمەڵەكەى، لە هەر شوێنێك‌و كاتێك باوەڕ بەم واتایانە نەبەسترابۆوە دەبێت بزانین  تێگەیشتنێكی هەڵە لە هزردا، یاخود خامۆشی‌و كزییەك لە باوەڕدا هەیە, ئەرێنی بوونى باوەڕدار لە ژیاندا لە دوو روەوە دەخەینە روو.
 یەكەمیان - لە رووى لابردنى ئەو بیركردنەوەو هەست‌و ڕەفتارانەى  لەگەلأ ئەرێنی بوون لە ژیاندا ناگونجێن‌و دەبێت هەریەك لە ئێمە لە كەشتى خۆماندا بكەوینە شەڕ لەگەڵیاندا.
 دووەمیش - ئەو هۆكارو پاڵنەر‌و هەست‌و بیركردنەوانەى وامان لێ دەكات لە ژیاندا ئەرێنی بین‌و ئیسلام جەختیان لێ دەكاتەوە. 
یەكەم - هۆكارەكانى نەرێنی بوون:
بۆ ئەوەى ئەرێنی بین ‌و هەر بەو جۆرەش بمێنینەوە دەبێت ئەو هۆكار و هەست‌و نەخۆشیانەمان لەبەر چاو بێت كە دژى ئەون‌و پێویستە خۆمانیان لێ ڕزگار بكەین، لەوانەش:
1 - راڕایی و دوودڵى : دوودڵى و ڕاڕایی نیشانەى لاوازى ویست و كەسێتى یە‌و تواناى بڕیارو دەست پێشخەرى لە مرۆڤ دەستێنێتەوە، مرۆڤى ئەرێنی كەسێكە لە كاتى پێویستدا تواناى بڕیاردانى هەیە، بە تایبەتى دواى بڕیاردان نابێت راڕا بێت.
     راڕایی چەندین دەرفەتى چاكە و سەركەوتن لە دەست مرۆڤ دەدات.
2 - بێزارى: مرۆڤ بە هۆى بێزارى‌و بێتاقەت بوونەوە زۆر جار لە نیوەى ڕێگادا  دوچارى شكست دەبێت‌و پاشەكشە دەكات، گەر دوچارى بێزارییەكى كاتیش بووى نابێت بهێڵیت تێكەلأ بە كارو ئامانجەكانت ببێت. هەروەك گوتراوە بێزارى دوژمنى سەركەوتنەو هۆى بە فیڕۆدانى وزەى مرۆڤ‌و لە دەست دانى ئامانجى گەورەى لە ژیاندا.
3 - تەمبەڵى : تەمبەڵى هۆكارى شكست‌و كەم تەرخەمى‌و كات بە فیڕۆدانە هەژارى‌و دۆڕان‌و دواكەوتنە، بۆیە مرۆڤى باوەڕدار دەبێت لێى دور بكەوێتەوە، تەمبەڵى لە عیبادەت سیفەتێكى دوڕووەكانە هەروەك دەفەرموێت:[ •             ••     ] النسا‌و/142. واتە: دوڕووەكان دەیانەوێت خودا بخەڵەتێنن، كاتێك دەیانەوێت نوێژەكانیان بكەن بە تەمبەڵییەوە راست دەبنەوە، پێغەمبەریش ( د.خ) دەفەرموێت :((اللّهم إنّی أعوژ بك من الكسل)) خودایە خۆم دەپارێزم بە تۆ لە تەمبەڵى.  
    لەقورئاندا باوەڕ هەمیشە لەگەلأ هەولأ‌و تێكۆشان‌و ئەنجامدانى كارى چاكە باس كراوە هەر بۆیە باوەڕ‌و تەمبەڵى دوو شتى دژ بەیەكن‌و لەگەلأ یەكدا كۆنابنەوە، پێشەوا(عەلى كوڕى ئەبو تالیب(رخ) ) دەفەرموێت:((تەمبەڵى كلیلی كڵۆڵى یە، بەهۆى ئەوەوە نەدارى‌و دەست كورتى دێتە بوون‌و تیاچوون بەرهەم دێت)).
4- شەرمنى و تەریق بوونەوە: تەریقى‌و شەرمنى نەخۆشین‌و ئیرادەى مرۆڤ لاواز دەكەن‌و دژى ڕۆحى باوەڕ‌و بیركردنەوەى ئەرێنین، مرۆڤى ئەرێنی هەمیشە ڕۆحى موغامەرەیەكى عەقڵانى هەیە، شەرمنى وات لێدەكات نەتوانى داواى مافى خۆت بكەیت‌و هەق بڵێیت‌و بوونى خۆت بسەلمێنیت‌و بیروڕاكانت بە جوانى دەرببڕیت، بەهێزكردنى متمانە بەخۆبوون چارەسەرى شەرمنییە‌و باوەڕ هەستى شانازى كردن بە كەسێتى خۆى تیا دەڕوێنێت، لێرەشەوە وەك كەسێكى ئەرێنی دەجوڵێتەوە، لێرەدا نمونەیەك بۆ ئەرێنی بوون و متمانە بە خۆبوون ‌و شانازى كردن بە خۆوە دەهێنینەوە، ئەویش هەڵوێستێكى هاوەڵی پێغەمبەر(دخ)( رەبعى كوڕى عامرە)(خودا لێی ڕازی بێت) كاتێك وەك نوێنەر چووە كۆشكى ئیمپراتۆرییەتى ساسانی، كە لێیان پرسی ئێوە ئامانجتان چییە و شوێن چى كەوتوون؟ بە متمانە بە خۆبوونەوە گوتى:((ئێمە هاتووین خەڵكى ڕزگار بكەین لە بەندایەتى بەندەكانەوە بۆ بەندایەتى  خوداى گەورە و لە ستەمى ئاینەكانەوە بۆ دادپەروەرى ئیسلام، لە تەنگەتاوى  دنیاوە بۆ فراوانى دنیا و قیامەت)).
5- كار دواخستن : مەبەست لە كار دواخستن ئەنجامنەدانى كارەكانە لە كاتى خۆیانداو كارى ئەمڕۆ بخرێتە سبەینێ‌و هەروەها كە ئەمەش یەكسانە بە كەمتەرخەمى‌و لاوازى گیانى بەرپرسیارێتى‌و جدیەت لە ژیاندا، گرنگە هەریەك لە ئێمە ئەوە بزانێت كە كاروانى ژیان لەسەر ئێمە ناوەستێت  بۆیە هەركەسێك دەست‌و برد بكات دەگاتە مەنزلأ ‌و ئاواتەكانى، بەڵام ئەوەى كەمتەرخەمی بنوێنێت دوا دەكەوێت، ئەم سیفەتە لە باوەڕدارى هۆشیارى مرۆڤەوە دوورە  چونكە كەسی باوەڕدارى ئەرێنی نەك هەر بە پالأ دانەوەو كار دواخستن ڕازى نابێت، بەڵكو بە عەقڵێكى كێبڕكێكردنەوە دەڕوانێتە ژیان چونكە هەمیشە چاوى لە سەركەوتنى زیاتر‌و باشتر‌و ڕۆڵى گەورەتر بڕیوە، خوداى گەورەش داواى لێكردووین ڕۆحى كێبڕكێ لەسەر چاكە تیاماندا زیندو بێت‌و دەفەرموێت:[      •     ] ێل عمران /133 . واتە: دەست‌وبرد كەن بۆ لێخۆشبوون لەلایەن پەروەردگارتانەوە و بەهەشتێك كە پانتاییەكەى هێندەى  ئاسمانەكان‌و زەوییە و ئامادە كراوە بۆ باوەڕدارانى خۆپارێز‌و ئەوانەى لە ژیاندا هەست بە لێپرسراوێتى دەكەن.    








پرس:
1 - ڕۆڵی باوەڕ لە ئەرێنی بوونی مرۆڤ لە ژیاندا چییە؟
2 -  قورئان چۆن هانی باوەڕداران دەدات بۆ ئەوەی ئەرێنی بن لە ژیاندا؟
3- گرنگترین هۆكارەكانى نەرێنى بوون چین؟

گفتوگۆ:
لە ڕۆاڵەتەكانی باوەڕداری ڕاستەقینە پابەند بوونە بە ئەرك‌و لێپرسیارێتییەوە. چۆن ئەمە بە بەڵگە دەسەلمێنیت؟
