
وانەى حەوتەم
چەند وێنەیەك لە ژیانى پێغەمبەر (د.خ)
1- هاتنە خوارەوەى سروش:
پێغەمبەرمان (د.خ) ئەچو بۆ ئەشكەوتى (حەرا) لە نزیك شارى مەككە و مانگى رەمەزان لەو ئەشكەوتە دا دەمایەوە و خودا پەرستى ئەكرد و بیرى ئەكردەوە تا خوداى گەورە چەند ئایەتێكى بۆ ناردە خوارەوە كە بوو بەسەرەتاو دەستپێكى سەردەمێكى نوێ لە خودا پەرستى، ئەو رۆژە رۆژى دووشەممەى 21ى مانگى رەمەزان بەشەو. كە ئەو كات تەمەنى 40 ساڵ بوو. و چۆنیەتى رووداوەكە ئەوەیە كە حەزرەتى جبریل هات بۆ لاى پێغەمبەر(د.خ) لە ئەشكەوتى (حەرا) پێى گوت: [اقْرَأْ بِاسْمِ رَبِّكَ الَّژِی خَڵقَ 1 خَڵقَ الْإِنْسَانَ مِنْ عَڵقٍ 2 اقْرَأْ ۆرَبُّكَ الْأَكْرَمُ 3] (العلق).
2-  شەو ڕەوكردنى (الاسرا‌و  والمعراج): 
خوداى گەورە ویستى رێز لە پێغەمبەرى ئیسلام بگرێت بەشەو ڕەوكردنى بۆ(الاسراْ  والمعراج).
(الاسراْ ) بە واتاى چوونى پێغەمبەر(د.خ) بەشە و لە شارى مەككەوە بۆ (مزگەوتى الاقصى) و گەڕانەوەى بەشە و، بەڵام (معراج) سەركەوتنى پێغەمبەر(د.خ) لە (مزگەوتى الاقصى) وە بۆ ئاسمانەكان.خوداى گەورە دەفەرموێت: [سُبْحَانَ الَّژِی أَسْرَى بِعَبْدِهِ ڵیْلًا مِنَ الْمَسْجِدِ الْحَرَامِ إِڵى الْمَسْجِدِ الْأَقْصَى الَّژِی بَارَكْنَا حَوْڵهُ لِنُڕێهُ مِنْ ێێاتِنَا إِنَّهُ هُۆ السَّمِیعُ الْبَصِیرُ] (الاسرا‌و1).
ئەم روداوەش لە 27/رجب بەساڵ و نیوێك: پێش كۆچكردن رویدا. و ئاشكرایە كە پێنج نوێژى موسڵمانان لەو سەفەرەدا بڕیارى لەسەر دراوە. و پێغەمبەر(د.خ) لەسەردانەكەیدا ژمارەیەك لەپێغەمبەرانى بینیوە. 
3- پەیمانى( عەقەبەى یەكەم): 
كاتێك وەرزى حەج كردن هات لەساڵى 12ى پێغەمبەرایەت 12 پیاو بوون بە موسڵمان لە خەڵكى شارى (یپرب) و پێغەمبەر یان بینى (د.خ) لەلاى (عەقەبە) لە (منا) پەیمانیان لەگەڵدا نوێ كردەوە. و خاڵەكانى پەیماننامەكە ئەم خاڵانە لەخۆ دەگرێت: 
‌أ-	شەریك بۆ خودا پەیدا نەكەن. 
‌ب-	زینا نەكەن.
‌ج-	منداڵەكانیان زیندەبەچاڵ نەكەن. 
‌د-	تاوانى گەورە  و فتنە نەنێنەوە. 
‌ه-	هیچ رێگرى چاكە نەبن. 
پاداشتیان بەهەشت دەبێت ئەگەر ئەم خاڵانەى كە هاتوە لە پەیماننامەكە دا جێبەجێ بكرێت. دواى كۆتایى هاتنى پەیماننامەكە  و وەرزەكە تەواو بوو لە ساڵى 13 ى پێغەمبەرایەتى پێغەمبەرمان(د.خ) (موصعەب كوڕى عومەیرى) نارد هیچ ماڵێك نەما كە رووناكى ئیسلامى تێنەچوبێت. دواى ئەوەى (موصعەب) گەڕایەوە بۆ مەككە و چاكى و ئامادەیى خەڵكى (یپرب)ى بە پێغەمبەر راگەیاند كە ئامادەن بۆ چاكە.
4- پەیماننامەى (عەقەبە)ى دووەم: 
كاتێك وەرزى حەجكردن هات لە ساڵى سیانزەى پێغەمبەرابەتى ژمارەیەك موسڵمان هاتن بۆ مەككە و پەیمانیان دا بە پێغەمبەر(د.خ) كە كۆببنەوە لەگەڵیدا بە نهێنییەكى تەواو دواى بەسەرچوونى سێیەكى شەو هەتا ژمارەیان گەیشتەحەفتاوسێ پیاو لە نێوانیان دوو ژن هەبوو. 
وەگرنگترین بنەماكانى پەیماننامەكە لە دوو مەرج دا خۆى دەبینیەوە. 
‌أ-	كە تەنها خوداپەرستی و شەریك بۆ خودا پەیدا نەكەین. 
‌ب-	پارێزەر بن بۆ پێغەمبەر وەك چۆن پارێزەر و رێگرن لە خراپە بكرێ بەرامبەر كەس و كاریان. 
دواى ئەوە پێغەمبەر (د.خ) داواى لێ كردن كە دوازدە كەسى بەتوانا هەڵبژێرن بۆ ئەوەى بەرپرسیاریەتى بگرنە ئەستۆ لە جێبەجێكردنى پەیماننامەكە  لەناو شارەكەیان.


 

گفتوگۆ: 
پ1- 1- كەى و لەكوێ(سروش-وەحى) هاتە خوارەوە بۆ پێغەمبەر (د.خ)؟ 
        2- یەكەم ئایەتەكانى قورئانى پیرۆز كامە بوو، كەهاتە خوارەوە بۆ پێغەمبەر لە ئەشكەوتى (حراْ ) ؟ 
3- ئایەتێك لە قورئانى پیرۆز بنووسە كە بەڵگە بێت لەسەر (الاسراْ  والمعراج). 

پ2- نیشانەى راست (    ) بەرامبەر دەستەواژەى راست و نیشانەى هەڵە(X) بەرامبەر هەڵە دابنێ. 
1-	پێنج نوێژەكان پێش سەفەرى(الاسراْ  والمعراج) فەرز كراون. 
2-	لە سەفەرى (الاسراْ  والمعراج) پێغەمبەر(د.خ) ژمارەیەك لە پێغەمبەرانى بینى.
3-	(12)پیاو لە خەڵكى شارى (یپرب – مەدینە) لە وەرزى حەجدا لە ساڵى 12ى پێغەمبەرایەتى موسڵمان بوون لە پەیمانى عەقەبەى یەكەم دا. 

پ3- رستەى ستوونى یەكەم بگەیەنە رستەى گونجاو لە ستوونى دووەم :  

1-		لە پەیماننامەى عەقەبەى یەكەمدا  موسڵمانەكان پەیمانیان لەگەڵ پێغەمبەر دوپات كردەوە بەوەى		لە رێگرتن بەرامبەر ئەو شتانەى دێتە رێ پێغەمبەر وەك چۆن رێگرن بەرامبەر ئەو شتانەى دێنە ڕێى كەس و كاریان.
2-		لە پەیماننامەى عەقەبەى دووەم موسڵمانان پەیمانیان بە پێغەمبەر دا 		پێى گوت (إقرأ) 
3-		لە ئەشكەوتى (حەرا) كاتێك حەزرەتى جبریل هات بۆ لاى پێغەمبەر (د.خ)		كە منداڵەكانیان زیندەبەچاڵ نەكەن

پ4- وەڵامى گونجاو لەناو كەوانەكان هەڵبژێرە بۆ ئەم بۆشاییانەى لاى خوارەوە : 
1- دواى تەواو بوونى پەیماننامەى عەقەبەى یەكەم پێغەمبەرە(د.خ) ...................... نارد بۆ فێركردنى خەڵكى (یپرب) .
(مصعب كوڕى عمیر ، ئەبوبەكرى صدیق)
2- دواى تەواو بوونى پەیماننامەى عەقەبەى دووەم پێغەمبەر ................. نەقیبى هەڵبژارد. 
(دوازدە ، پازدە)
3- تەمەنى پێغەمبەر (د.خ) كاتێك (سروش)ى بۆ هات ...................... ساڵ بوو. 
(چل ، چل و یەك)