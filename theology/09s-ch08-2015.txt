
وانەى هەشتەم 
عائیشە دایكى باوەڕداران (رەزاى خوداى لەسەر بێت)
ژیاننامەكەى: 
عائیشە كچى ئەوبوبەكرى سدیقە (ر.خ) لە ساڵى چوارەمى پێغەمبەرایەتى دا لە دایك بووە لە ماڵێكى پڕ لە باوەڕ و دانایى دا لەدایك و باوكێكى بەخشندە. گەورە بوو لەسەر رەوشتى بەرز . و بوو بە موسڵمان لەسەرەتاى دەستپێكردنى بانگەوازى ئیسلام دا. كەهێشتا بەتەمەن منداڵ بوو. و نازناوى (راستگۆیى) لێنراو ناسرا بە (دایكى باوەڕداران). 

هاوسەرگیرى لەگەڵ پێغەمبەر دا(د.خ): 
پێغەمبەر (د.خ) هاوسەرگیرى كرد لەگەڵ عائیشە دا دواى مردنى خێزانى یەكەمى(خدیجە كچى خویلد). و خۆشەویستترین كەس بوو لەلاى پێغەمبەر(د.خ) لەبەر ئەوە بو رۆژەكانى كۆتایى پێش مردنى كاتێك زۆر نەخۆش بوو لە ژوورەكەى ئەو دەمایەوە. 
عائیشە (8) ساڵ و (5) مانگ لەگەڵ پێغەمبەر دا(د.خ) ژیانى بەسەر برد. 
لە ساڵى (57 كۆچى) كۆچى دوایى كرد كە تەمەنى (66) ساڵ بوو. و لەتەنیشت هاوەڵانى پێغەمبەر(د.خ)  لە بەقیع بەخاك سپێردرا لە شارى مەدینەى پیرۆز. 

كەسایەتى و زانستى عائیشە(ر.خ): 
عائیشە(ر.خ) لە باوكیەوە فێرى بوو پێش چونە ناو ماڵى پێغەمبەرایەتییەوە هەموو رۆشنبیرى كۆمەڵگەى ئەو سەردەمەى هەبوو. 
لە زانیاریە جۆراو جۆرەكاندا سەركەوتنى بەدەست هێنا و شارەزایى فراوانى لە كاروبارى ئاین و حوكمى شەرعى ئاینى ئیسلام دا هەبوو بەهۆى زیرەكى و بیر تیژیەوە.
هاوەڵانى پێغەمبەر(د.خ) كاتێك لەكاروبارى ئایندا گومانێكیان هەبوایە بۆ گەیشتن بە راستیەكەى ئەگەڕانەوە بۆ لاى عائیشە(ر.خ) و زۆربەى شیكردنەوەى كاروبارى ژنان بە تایبەتى ئەگەڕێتەوە بۆ شارەزایى ئەو.
گێڕەوەیەكى راستگۆیى فەرموودەكانى پێغەمبەر بوو. چونكە سەدەها فەرموودەى پێغەمبەر (د.خ) گێڕاوەتەوە لە كاروبارى ئاینى پیرۆزى ئیسلامدا. و هەروەها ئەوەى پەیوەندى بە ژیانى تایبەتى خۆشیەوە هەبووبێت. 
هاوڕێیەتى پێغەمبەرى كردووە لە ژمارەیەك لە شەڕەكانى ئیسلام دا دژى كافرەكان. 
و لەدواى كۆچى دوایى پێغەمبەر(د.خ) ژیانى خۆى لە خزمەتى ئیسلامدا بەسەر بردووە سەرچاوەیەكى گەورە بووە بۆ راوێژكارى لە كاروبارى ئاین دا و لەبارەى شەرع و ژیاندا پرسیارى لێكراوە. و ژیانى بەند بووە بە دڵسۆزى بۆ خوداى گەورە. 

پلە و پایەى لاى موسڵمانان:  
عائیشە(ر.خ) پلە و پایەیەكى بەرز و بەنرخى هەبووە لاى موسڵمانان لەبەر ئەم هۆیانەى لاى خوارەوە: 
1-	لەبەر ئەوەى ژنى گەورەى نێردراو موحەمەد(د.خ) بووە و دایكى باوەڕدارانە و راستگۆى كچى راستگۆ بووە. 
2-	پێغەمبەر (د.خ) وەسیەتى كردووە بەڕێزگرتنى و هەروەها بە كەس و كارەكەشى هەمویان. 
3-	پلە و پایەكى زانستى هەبووە چونكە ئەو زانا و شارەزا و گێڕەوەیەكى گەورە بووە بۆ فەرموودەكانى پێغەمبەر(د.خ)
4-	ژیانى پڕ بووە لە كار كردن و تێكۆشان لەپێناوى بڵاوكردنەوەى ئاینى پیرۆزى ئیسلام و جێبەجێ بوونى دادوەرى و یەكسانى. 
5-	باشترین و گەورەترین پێشەنگى هەموو موسڵمانان بووە لەبەر ئەوەى كەسایەتییەكى دەگمەنە لە مێژووى ئیسلامدا. 

گفتوگۆ:
پ1-
1-	عائیشە(ر.خ) كەى لەدایك بووە ؟ باوكى كێیە؟ 
2-	نازناوى چییە؟ بەچى ناسراوە؟ 
3-	كەى پێغەمبەر (د.خ) هاوسەرگیرى لەگەڵ عائیشە (ر.خ) كردووە؟ و بەڵگە چییە كە ئەو خۆشەویستترین كەس بووە لاى پێغەمبەر؟ 
4-	باس لە كەسایەتى عائیشە (ر.خ) بكە لەبارەى زانستییەوە.

پ2- گرنگترین هۆیەكانى خۆشەویستى موسڵمانان بۆ بەڕێز عائیشە(ر.خ) باس بكە. 
