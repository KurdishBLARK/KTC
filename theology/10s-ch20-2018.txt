







وەرزی دووەم


وانەى بیستەم:
چەمكى خواپەرستى لەئیسلامدا

    پەرستش لەئیسلامدا بریتییە لە ڕووكردنە خودا لەهەموو شتێكدا‌و ملكەچ بوونە بۆ شەریعەتەكەى بەئازادى‌و خۆشەویستییەوە، ئەویش بەمەبەستى وەرگرتنى پاداشت‌و خودا لە خۆڕازى كردن‌و چونە بەهەشت، هەروەها خۆپاراستن لەسزاكانى‌و ڕزگاربوون لەئاگرى دۆزەخ. 

بنچینەكانى ئیسلام:
     ئیسلام كۆمەڵێك بنچینەى گرنگى هەیە كە بە هۆیانەوە موسڵمانێتى لەواقعیدا دەچەسپێت‌و لەم ڕێگەیەشەوە مرۆڤى موسڵمان ملكەچ بوونى بۆ خوداى گەورە دەسەلمێنێت.

بنچینەى یەكەم-  شەهادەت: 
 واتە ووتنى (أشهد أن لاإله إلا الله  وأن محمدًا رسول الله)  واتە: دەبێت مرۆڤى موسڵمان بڕیار بدات كەبێجگە لە () هیچ خودایەكى حەق نییە‌و(محمد) یش نێردراوى خودایە.
 وتنى(لا إله الاالله) واتە: دەبێت بەوپەڕى یەقینەوە بڕوا بەگەورەیى خودا بكەیت‌و تەنها ئەو بە شایەنى پەرستن بزانیت، هەرئەوە كەهەموو بونەوەرى لەژێر دەستدایەو ژیانى بەخشیوە بە زیندەوەران‌و مردنیش تەنها لەدەستى ئەو دایە.
ماناى گەواهیدانیش كە(محمد) نێردراوى خودایە واتە دەبێت دان بنێین  بەوەدا كە پێغەمبەر (د.خ) لەلایەن خوداوە نێردراوە بۆهەموو خەڵك بەبێ جیاوازى مژدە دەدات بەوانەى شوێنى دەكەون‌و ئەوانەش ئاگادار دەكاتەوە كەسەرپێچى دەكەن، پێغەمبەر (د.خ) دەیەوێت مرۆڤایەتى لەستەم وتاریكى دەربهێنێت‌و دەستیان بگرێت بەرەو ڕزگارى‌و سەرفرازى‌و گەیشتن بە ڕەزامەندى خوداى گەورە.
قورئان لەلایەن خوداى گەورەوە هاتووە، كە دوا كتێبى خودایە، بەرنامەیەكى تەواو‌و بێ كەم وكورتییە‌و لەپێناو خۆشكردنى ژیانى مرۆڤدا هاتووە، داوا لەمرۆڤایەتى دەكات كەكارى چاك بكەن‌و خۆیان بڕازێننەوە بە ئەخلاقى جوان‌و بەئاسودەیى بژین، هەروەها دەبێت موسڵمان باوەڕى وابێت كەپێغەمبەر (محمد) (د.خ)دوا پێغەمبەرە‌و پێویستە هەموو مرڤایەتى شوێن ڕێبازەكەى بكەون.

بنچینەى دووەم - نوێژ كردن: 
 هۆكارێكى پەیوەندییە لەنێوان بەندەو خوداى گەورەدا، لەشەو‌و ڕۆژێكدا پێنج جار ئەنجام دەدرێت، كە هەریەكەیان كاتى تایبەتى خۆى هەیەو ژمارەى ڕكاتەكانى جیاوازن. مرۆڤ تێیدا بەملكەچى بەرەو قیبلە دەوەستێت‌و نوێژەكانى ئەنجام دەدات. خودا دەفەرموێت (( ۆأَقِیمُواْ الصَّڵاەَ ۆێتُواْ الزَّكَاەَ ۆارْكَعُواْ مَعَ الرَّاكِعِینَ))(البقرە43).
لەحیكمەتەكانى نوێژ ئەوەیە كەمرۆڤى لاواز‌و هەژار پەیوەست دەكات بەخودایەكى بەهێزو خاوەن تواناو دەوڵەمەند، لەچەند كاتێكى تایبەتدا لەسەرقاڵیەكانى دونیا ڕزگارى دەكات‌و خوداى بیر دەخاتەوەو لە چەند كاتێكى دیارى كراودا روو لە خوداى بەسۆزو بەزەیى دەكات كە لە تاوانەكانى ببورێت‌و پشتیوانى لێ بكات بۆ سەركەوتن لەژیاندا.
 (الْحَمْدُ للّهِ رَبِّ الْعَاڵمِینَ2 الرَّحْمنِ الرَّحِیمِ3 مَلِكِ ێوْمِ الدِّینِ4 إِیَّاكَ نَعْبُدُ وإِیَّاكَ نَسْتَعِینُ5) (الفاتحە 2- 5).
    واتە:سوپاس بۆخوداى هەموو جیهان، بەسۆزو بەزەییە، پاشاى ڕۆژى دواییە ، تەنها تۆدەپەرستین و تەنها پشت بەتۆ دەبەستین.
نوێژ پەیوەندییە بەخوداى گەورەو زیندوو بەهێزو ڕاستگۆوە ،دڵ هێزى لێ وەردەگرێت‌و دەرون پێى ئارام دەبێت‌و گیانیش دڵ خۆش وشاد دەبێت پێى، پێغەمبەرى خودا (د.خ) كاتێك توشى ناخۆشییەك ببوایە یان هەستى بەنیگەرانییەك بكردایە دەیفەرموو (هەستە بیلال بەنوێژ ئاسوودەمان بكە)واتە: بانگ بدە بۆ نوێژ. هەروەها لەفەرمودەیەكدا دەفەرموێت:( لەدونیادا سێ شت زۆر لام خۆشەویستن ژن وبۆنى خۆش، بەڵام خۆشترین شت بەلاشمەوە نوێژكردنە). 
لەوخۆشترین شتە مەبەستى ئەوەبوو كە سەرچاوەى هەموو خۆشی وئارامى وهێمنى وجوانیەك تەنها لە نوێژدایە وە مەبەستیش لە خۆشەویستی ژن ڕێزلێگرتنە.
نوێژى ڕاست‌و تەواو كە بە لە خودا ترسانەوە بكرێت ئارامى وخۆشبەختى دەهێنێت بۆدەروونى خاوەنەكەى و هەست بەپشتوانى خواى گەورە دەكات وژیان بەجوانى دەبینێت و هەست دەكات لەكارەكانیدا سەركەوتوە و بەئاسانى بەسەر كۆسپ و تەگەرەكانى ژیاندا سەردەكەوێـت.

بنچینەى سێیەم - زەكات:
واتە ساڵانە بەشێك لەمالأ‌و سامان دەر دەكرێت، ئەویش بەپێى یاسایەكى تایبەتییە لەشەریعەتدا دیارى كراوەو، (2,5%) دەست پێ دەكات ،بەلام لە (10%) تێپەڕ ناكات، ئەم زەكاتە كە لەماڵ‌و سامان دەردەكرێت ،دەدرێت بە چەند چین‌و توێژێكى هەژارو كەم دەرامەتى كۆمەڵ .

بنچینەى چوارەم - ڕۆژوو:
ئەمەش جۆرێكە لەعیبادەت لەمانگى ڕەمەزاندا كە بریتییە لەخۆگرتنەوە لەخواردن‌و خواردنەوە لە نوێژى بەیانیەوە هەتا ڕۆژ ئاوابوون.خودا دەفەرموێت:((ێا أَیُّهَا الَّژِینَ ێمَنُواْ كُتِبَ عَڵیْكُمُ الصِّێامُ كَمَا كُتِبَ عَڵى الَّژِینَ مِن قَبْلِكُمْ ڵعَلَّكُمْ تَتَّقُونَ))(البقرە183).

سودەكانى ڕۆژوو لەڕووى ماددىو مەعنەوییەوە:
 1 - ڕاهێنانى مرۆڤ لەسەر ئارام گرتن‌و برسیەتى‌و تێنوێتى.
 2 -  كۆمەڵێك سودى هەیە لەبوارى تەندروستییەوە، وەك ڕزگار بوون لەژەهراوى بوون‌و چاك بوونى كۆئەندامەكانى دەمارو هەرس‌و هەناسەدان.
 3 - پاك كردنەوەى دڵەكان‌و ئاوەدان بوونەوەیان بە باوەڕ‌و لەخوداترسان‌و خۆشەویستى خودا.
 4 -  دەبێتە مایەى پاك بوونەوەى مرۆڤ لە تاوان‌و بەم هۆیشەوە هەست بە ئارامى‌و دڵخۆشى دەكات.

بنچینەى پێنجەم - حەج:
واتە سەردانى ماڵى خودا بكەیت لەمەككە بۆ بەجێ هێنانى هەندێك كاری دیاركراو بە مەبەستی خودا پەرستی، ئەمەش كاتێكى دیارى كراوی  خۆی هەیە، ئەم عیبادەتە تەنها یەك جار لە ژیاندا واجیبە ئەنجام بدرێت، حەج كردن سوننەتێكى ئیبراهیم پێغەمبەرە‌و موسڵمانان هەموو ساڵێك تازەى دەكەنەوە.
حەج كۆنگرەیەكى ساڵانەیە، هەموو موسڵمانان لەسەرتاسەرى گۆى زەوى لەهەموو ڕەنگ‌و نەتەوەیەكى جیاواز كۆدەبنەوە، لەم كۆنگرەیەدا ئاڵوگۆڕى دید‌و بۆچوون دەكەن لەسەر زۆر كێشەى جیهان، لەم ڕێگەیەوە بوونى پەیوەندى نێوان گەلە موسڵمانەكان بەهێز دەبێت‌و هاوكارى یەكدى دەكەن‌و سوود لەئامۆژگارییەكانى یەكدى وەردەگرن‌و لەبارودۆخى گشتیى موسڵمانان لەجیهاندا شارەزا دەبن.


پرس:  بۆچى بەوشتانەى باسكران دەوترێت بنچینەكانى ئیسلام؟


