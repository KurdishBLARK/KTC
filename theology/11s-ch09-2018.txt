
وانەی نۆیەم
هۆیەكانى پەروەردەكردنى ڕەوشتی
پەروەردەكردنى ڕەوشتی لە ئیسلامدا هۆى جۆراوجۆرى خۆى هەیە كە بە شێوەیەكى باش كار لەسەر پەروەردەى تاك و كۆمەلأ دەكات.
 با بزانین واتاى پەروەردەى ڕەوشتی‌و بایەخ‌و هۆیەكانى چین ؟

واتاى پەروەردەى ڕەوشتی
پەروەردەى ڕەوشتى لە ئیسلامدا بریتییە لە كار كردن لەسەر ڕەوشتە جوانەكانى لە دەرونى باوەڕداران بە گشتى و بە تایبەتیش نەوەى نوێ . 
 لە پێناو ڕاست كردنەوەى ڕەفتار‌و پاككردنەوەى و پاراستنیان لە لادان‌و هەڵخلیسكان‌و دورخستنەوەیان  لە ڕەوشتە ناشیرینەكان‌و  چاندنى تۆوى لە خودا ترسان لە دلأ و دەرونیاندا.
ڕواندنى ڕەوشتە جوانەكانیش لە ڕێی چەند هۆیەكەوە دێتە دى لە وێنەى سەرمەشقى باش، فێركردنى ڕاستەوخۆ، چاودێرى خودى، خوداپەرستى‌و ئامۆژگارى، ئاڕاستەكردن، ترساندن‌و ئومێد خستنەبەر (الترغیب والترهیب). 

بایەخى پەروەردەى ڕەوشتی 
بایەخى پەروەردەى رەوشتی لەوەدایە ڕەوشتە ئیسلامییەكان بە تاكەكان دەناسێنێت‌و ئامادەیان دەكات بۆ ئەوەى ڕەوشتەكان‌و ئەوەى فێرى بوون لە ژیانیاندا پیادەى بكەن‌و بە ڕەفتارى ڕۆژانە‌و هەڵس وكەوتیانەوە دیار بێت.
كەواتە پەروەردەى ڕەوشتی ئیش لەسەر بڵاوكردنەوەى ڕەوشت‌و چاكە لە ناو كۆمەڵ‌و هۆشیاركردنەوەى خەڵك بەرامبەر ڕەوشتە ناشیرینەكان دەكات، بۆ ئەوەى مرۆڤەكان بتوانن هەڵس‌و كەوتى خۆیان بەجۆرێك بگۆڕن كە لەگەلأ ڕێنوێنیەكانى پەروەردگار‌و ڕەوشتە بەرزەكان بگونجێن‌و مرۆڤ لە مامەڵە كردنیدا ڕەچاوى بنەما ڕەوشتییە جوانەكانى وەكو دادپەروەرى، چاكەخوازى، چاوپۆشی‌و لێبوردەیی‌و بەدەمەوەچوون‌و میهرەبانى‌و سینەفراوانى‌و ... هتد، بكات.

شێوازەكانى پەروەردەى ڕەوشت 
باسمان لەوە كرد كە پەروەردەى ڕەوشت لە ڕوانگەى ئیسلامەوە لە ڕێی چەندین هۆوە ئەنجام دەدرێت:
سەرمەشقى چاكە (القدوە الصالحە): پەروەردەكردن بە سەرمەشقى چاكە لە كاریگەرترین هۆیەكانى پەروەردەى ڕەوشتییە: بۆیە ئیسلام زۆر بایەخى بەم هۆیە داوە:(( ڵقَدْ كَانَ ڵكُمْ فِی رَسُولِ اللَّهِ أُسْۆەٌ حَسَنَەٌ لِّمَن كَانَ ێرْجُو اللَّهَ ۆالْێوْمَ الْێخِرَ ۆژَكَرَ اللَّهَ كَپِیرًا)) (الاحزاب21).واتە: بۆ هەموو ئەوانەى ئومێدیان بە خوداو ڕۆژى دوایی بەستۆتەوەو زۆر یادى خودا دەكەن لە پێغەمبەردا سەرمەشقى چاكەیان هەیە و دەست دەكەوێت.
     بۆیە پێویستە ئەوانەى پەروەردەى رەوشتى كەسانى دیكە دەكەن, هەوڵبدەن خۆیان لەو روەوە نموونە‌و پێشەنگ بن‌و ئاسەوارى ئەوەى بانگەشەى بۆ دەكەن بە ژیان‌و ڕەفتاریانەوە دیار بێت. ئەركى سەر شانى هەر باوەڕدارێكیشە برا بێت یاخود خوشك‌و باوك‌و مامۆستا‌و كاربەدەست‌و خاوەن هەر پیشەیەك بێت. جگە لە بوارە گشتییە ئیسلامییەكە وەك موسوڵمانێك لە بوارەكەى خۆشیدا نمونەی پاكى‌و دڵسۆزى‌و پێشەنگى بێت‌و پێش قسەى بە كردەوە هەڵە ڕەوشتییەكان بۆ دەوروبەرى ڕاست بكاتەوە، ئێمە هەر یەكەمان ئەگەر قوتابى بین لەبەردەم یەكێكى دیكەدا و شتیان لێ فێر ببین  لە هەمان كاتدا كەسانێك هەن چاویان لەسەر ئێمەیە و شتمان لێوە فێر دەبن.
      وەك لاوێكى باوەڕدار و هۆشیار و خاوەن پەیام نابێت ڕێگە بە خۆمان بدەین خەڵكى شتێك لە ئێمەوە فێر ببێت كە لەگەلأ بنەماى ئیسلام و بەها ڕەوشتیە جوانەكان نەگونجێت، پێغەمبەر(دخ) دەفەرموێت :((كلكم راع، وكلكم مسۆول عن رعیته)) هەریەكەتان لەوكەسانە لێپرسراوە كە شتى لێ وەردەگرن و چاویان لە ئەوە. هەروەها دەفەرموێت:((من سنَّ سُنَّەً حسنەً، فله أجرها وأجرُ مَنْ عَمِڵ بها، من غیر ان ینقصَ من اجورهم شی‌وٌ، ومن سنَّ سُنَّەً سیَّئە كانَ علیهِ وزرها ومپل وِزڕ مَنْ عَمِڵ بِها مِنْ غَیْڕ أن ێنقُصَ منْ أوزاڕهِمْ شی‌و)). واتە : هەركەسێك لە چوارچێوەى ئیسلامدا  ڕێچكە و رێبازێكى باش دابێنێت ئەوە پاداشتى ئەوە و هەموو ئەو كەسانەشی دەدرێتەوە كە ئەو كارە جوانە لەوەوە فێردەبن و دەیكەن، بە پێچەوانەشەوە هەركەسێك نمونەیەكى ناڕاست و خراپ نیشان بدات‌و خەڵك بكەونە ژێركاریگەرى ئەوا ئۆباڵى خۆى و هەموو ئەو كەسانەى ئەو كارە دەكەن، دەكەوێتە ئەستۆی ئەو.
    بۆیە لاوێكى باوەڕدار دەبێت هەر لە تافی لاوێتییەوە خۆى لەسەر ئەوە پێ بگەیەنێت كە نەك هەر خۆى نمونەى ڕەفتار و ئاكاری جوان بێت، بەڵكو لەم ڕوەوە كار لەسەر دەوروبەرەكەشی بكات و ببێتە هێمایەكی چاكەخوازى و میهرەبانى و خزمەت و خۆشەویستى و پەرۆشى بۆ كەسانى تر .
    بۆ ئەوەى مرۆڤ لەم روەشەوە سەركەوتوو بێت هەڵبژاردنى هاوڕێ هەمیشەییەكانى گرنگە. دەبێت كەســــــانێك بكات بە هاوڕێى خۆى و ڕاز و نیازیان لەگەلأ بگۆڕێتەوە لە ڕووى ڕەوشتییەوە لەكەدار نەبن ‌و خراپەكار نەبن بۆ ئەوەى بە خراپەكانیان كاریگەر نەبێت، پێغەمبەر(دخ) دەفەرموێت:((المر‌و على دین خلیله، فلینڤر أحدكم من یخالل ))(ترمزی ریوایەتی كردووە).واتە مرۆڤ لەسەر ڕێبازو ڕێچكەى هاوڕێكەیەتى. بۆیە دەبێت بزانێت كە كێ دەكات بە هاوڕێی خۆى زۆر گرنگە مرۆڤ هاوڕێیەتى كەسانى بە هیممەت‌و ورە بەرز‌و بە ئیرادەو گەشبین‌و ئەرێنی‌و سەركەوتوو بكات. بۆ ئەوەى لە ژینگەیەكدا بژى بەرەو نەفس بەرزى و سەركەوتوویی ماددى‌و مەعنەوى بەرێت‌و، بتوانێت یارمەتى ئاستەكانى تریش بدات بۆ ئەوەى چاو لە ژینگەیەكى ڕەوشت بەرزتر‌و ڕەوشتی دیكە‌و سەرفرازتر ببڕن.

      خوێندنەوەى ژیاننامەى پێغەمبەرو سەركردە و پیشەوا مەزنەكانى مێژووش سودێكى زۆر بە مرۆڤ دەگەیەنێت، چونكە لە ئەزموونى ئەوانەوە فێرى زۆرشت دەبێت‌و هانى دەدەن بۆ هیممەت بەرزى و ئاكار جوانى، لە هەموو ئەوەى باسمان كرد دەگەینە ئەوەى ئەركى لاوى باوەڕدار و هەموو مرۆڤێكى ژیر و چاكەخوازە لە ژیانى خۆیدا چاو لەو كەسانە بكات كە بە ڕەوشت بەرزى‌و شایستەیی‌و ئامانج بەرزى ناسراون‌و خۆشی ببێتە سەرمەشقێكى باش بۆ دەوروبەرەكەى.


پرس :
1ـ گرنگى پەروەردەى ڕەوشتى لە چیدایە ؟
2ـ چۆن سود لە سەرمەشقە ڕەوشت بەرزەكان وەربگرین ؟
گفتوگۆ :
چۆن خۆمان ڕۆڵمان لە پەروەردەكردنى ڕەوشتى خۆماندا هەبێت ؟

