

وانەی پازدەیەم
6 - مافى ئازادى كار كردن: 
ڕونە كاركردن لە گرنگترین هۆیەكانى ژیان‌و بەرهەم هێنانە، ئاین ‌و كلتورە جۆراوجۆرەكان‌و چاكسازان هانى مرۆڤ دەدەن بۆ كار كردن و دور كەوتنەوە لە تەمبەڵى و بێكارى. ئاینى ئیسلامیش بایەخێكى زۆر بە كاركردن دەدات. 
چەندین فەرمودە  هەن هانى كاركردن‌و سەرزەنشتى بێ كارى دەكەن:((أفچَلُ الكَسبِ بیعٌ مبرورٌ، وعمل الرجل بیدهِ)) واتە: باشترین كار كردن كڕین‌و فرۆشتن و كار كردنى مرۆڤە بە دەست‌و بازوى خۆى. ((انّ الله یحبُ المۆمن المحترفَ)) واتە: خوداى گــەورە باوەڕدارى خاوەن پیشــــەى خۆش دەوێت. ((انّ الله تعالى یحب اژا عمل احدكم عملاً ان یتقنه)). واتە: بەڕاستى خوداى گەورە پێى خۆشە كاتێك یەكێكتان كارێكتان كرد بە وردى و دڵسۆزییەوە بیكات.
دیارە كار كردن‌و شۆڕشى پیشەسازى لە كۆمەڵە هاوچەرخەكاندا، بایەخێكى گەورەى پەیداكردووەو كرێكارانیش بوونەتە چینێكى گەورە‌و كاریگەرى ناو سەندیكا‌و كۆمەڵە كرێكارییەكانیش ڕۆڵێكی گەورە لە ژیانى پیشەیی‌و هەندێك جار سیاسیش دەبینێت.
مەبەست لە مافى كار كردنیش ئەوەیە كە مرۆڤ ئەو مافەى بەسەر دەوڵەت‌و كۆمەڵەوە هەیە كە بێكار نەبێت و دەرفەتى كارى بۆ پەیدا بكرێت‌و ڕێ لە كار كردنى نەگیرێت .
ئازادیى كاركردنیش بریتییە لەوەى تاك مافى ئەوەى هەیە كارێك بكات یاخود وازى لێ بێنێت‌و جۆرى كارى دڵخوازى خۆى هەڵبژێرێت‌و بە زۆر كارێكى دیاریكراوى لێ قەدەغە نەكرێت‌و یەكێكى دیكەى بە زۆر بەسەردا نەسەپێنرێت، كە لە هەندێك قۆناغى مێژووشدا بەم جۆرە بووە.
هەوڵدەدەین هەرچى پەیوەندى بەم مافەوە هەیە بەم جۆرەى خوارەوە كورتى بكەینەوە:
1 - هاندانى ئیسلام بۆ كاركردن:
     ئیسلام هانمان دەدات كاركردنمان خۆش بوێت‌و  ببێت بە بەشێك لە ژیانمان‌و تەمبەڵى و بێكاریش  واز لێ بێنین پێغەمبەر (دخ) دەفەرموێت:((من أمسى كالاً من عملِ ێدِه أمسى مغفوراً لهُ)). واتە: هەركەسێ نانى ڕەنجى شانى خۆى بخوا‌و  ڕۆژ بە كاركردنەوە  بەسەر بەرێت خودا لێى خۆش دەبێت.
     ئەم فەرمودەیە بەهاى كاركردن هێندە بەرز و پیرۆز دەكات، كە خودا بەو گەورەییەى خۆیەوە پاداشتى  مرۆڤ  دەداتەوە لە سەرى‌و كە ئەویش لێخۆشبوونە، كە ئەمەش ئەوە دەگەیەنێت كاركردنى حەڵالأ‌و بێ فڕوفێلأ بە ئەنجامدانی كردەوەى چاك دەژمێردرێت. 
      هەروەها پێغەمبەر(دخ) هەڕەشە لە بێ ئیشى و ڕازى بوون بە ژیانى كولەمەرگى  دەكات‌و دەفەرموێت: ((اشدُّ الناس عژاباً یوم القیامەِ الكفی الفارغ)) واتە: ئەوانەى پاڵیان داوەتەوە و كار ناكەن و بە ژیانێكى كولەمەرگى پڕ لە كوێرەوەرى  ڕازین, خودا سەختترین سزایان دەدات. چونكە ئیسلام نایەوێت مرۆڤ مشەخۆر بێت بەسەر كەسانى دیكەوە، بەڵكو دەبێت ئەندامێكى چالاكى كۆمەڵ بێت‌و كار بكات ‌و بەسەر بەرزى بژی ‌و بەهێز بێت: ((المۆمن القوی خیرٌ وأحبُّ الى الله من المۆمن الچعیفِ)) واتە: پێغەمبەر (دخ) دەفەرموێت: باوەڕدارى بەهێز لە باوەڕدارى بـێ هێز‌و لاواز باشترو خۆشەویسترە لە لاى خودا. بۆیە ئەركى سەرشانى ئێمەیە لە بەر تیشكى هەق‌و دادپەروەریدا بەدواى  سەرچاوەكانى هێزدا بگەڕێین و لەم پێناوەشدا كارو چالاكیمان خۆش بوێت.
2 - مافى مرۆڤ لەوەى دەرفەتى كارى بۆ دابین بكرێت:
     ئیسلام بە ئەركى دەوڵەتى دەزانێت دەرفەتى كار بۆ هاوڵاتیان بدۆزێتەوە بۆ ئەوەى توانا جۆراوجۆرەكانیان بخەنە گەڕو سەرچاوەیەكى ژیانى ئابڕومەندانە بۆ خۆیان بەدەست بهێنن‌و تواناكانیان نەپوكێتەوە و نەبن بە بار بەسەر كۆمەڵەوە.
3 - مافى كرێكار لە وەرگرتنى كرێكەى لە كاتى خۆیدا و بێ دواكەوتن:
     ئیسلام لەسەر خاوەن كارى پێویست كردووە پێش دەست بە كاربوون كرێى كرێكار دیارى بكات‌و دواى  تەواوبوونى كارەكەشی یاخود لەو كاتانەى لەسەرى رێك كەوتوون بێ دواكەوتن كرێكەى بدات، لە پێغەمبەر(دخ) دەگێڕنەوە: نهى رسول الله ( )  عن استئجار الأجیر حتى یبین له أجره، واتە: پێغەمبەر(دخ) فەرمانى كردووە پێش بەكرێگرتنى كرێكار كرێكەى دیارى بكرێت. بۆ ئەوەى ستەمیان لێ نەكرێت ‌و پێگەى كۆمەڵایەتییان خراپ بەكار نەهێنرێت.
     هەروەها پێغەمبەر (دخ) دەفەرموێت: ((اعگوا الاجیر اجره قبل ان یجفَّ عرقه)) واتە: پێش ئەوەى ئارەقى كرێكار وشك بێتەوە كرێكەى بدەنێ، چونكە بەشێك لە كرێكاران لەبەر سنوردارى داهاتیان لەسەر ئەو پارەیە دەژین كە ڕۆژانە لە بازاڕى كاردا دەستیان دەكەوێت.
     هەندێك لە زانایانى شەرع ناسیش ڕایان وایە ئەگەر خاوەن كارێك پارەى كرێكارەكانى نەدات ئەوا ئەو شتەى  ئەو كارەیان تێداكردووە (چامن) ى پارەكەیانەو دەتوانێت پۆلیس بێ گەڕانەوە بۆ دادگا بیفرۆشێت‌و پارەكەیانى لێ بدات، لە هەموو حاڵەتێكیشدا دادگا ڕێگە نادات مافى هیچ كرێكارێك بخورێت‌و لە حاڵەتى بوونى سكاڵاى یاساییش لەسەر نەدانى كرێ دەبێت باج و پارەى پارێزەر و هەر ئەركێكى دیكە بكەوێتە ئەستۆى خاوەن كار. 
4 - دابین كردنى مووچەى فەرمانبەران‌و كرێی كرێكاران بە جۆرێك پێداویستیەكانى ژیانێكى مام ناوەندییان بۆ دابین بكات:
     دادپەروەرى كە بەهایەكى مەزنى ئیسلامە ئەوە دەخوازێت كە كرێی هەر مرۆڤێك لەگەلأ گرنگى كارەكەى گونجاو بێت‌و لانى كەم ژیانێكى ئابڕومەندانەى هەبێت. چونكە كرێی كەم لاى هەندێك كەس دەبێتە سەرچاوەى بەرتیل‌و دزى  لە ماڵى گشتى كە ئەوانەش تاوانن‌و یاسا سزایان لە سەر دەدات.
     لانى كەمى كرێش لە ئیسلامدا بریتییە لەوەى پێداویستیە بنەڕەتیەكانى مرۆڤ پڕبكاتەوە، هەموو كرێكارو فەرمانبەرو مرۆڤێك لە روانگەى ئیسلامەوە مافى خۆیەتى مالأ‌و هاوسەرو هۆى هاتوچۆو سەرچاوەى ژیانى رۆژانەى هەبێت.
     هەروەك لە فەرمودەیەكدا هاتووە پێغەمبەر (دخ) دەفەرموێت:((مَنْ ولی من امرنا، ولیس له منزلٌ فلیتخژنَّ منزلاً، او لیس له زوجە فلیتزوج، او لیس له خادم فلیتخژ خادماً، او لیس له دابە فلیتخژ دابّە، فمن اتخژ سوى ژلك، جا‌و یوم القیامە غالاً مسرفاً)) واتە: هەركەسێك كارێكمان بۆ بگرێتە دەست‌و خانووى نەبوو، با خانوویەكى بۆ دابین بكرێت، و ئەگەر هاوسەرى نەبوو با هاوسەر پەیدا بكات، و ئەگەر هۆكارى هاتووچۆى نییە، با دابینى بكات،  هەر كەسێك لەوە زیاتر پەل بهاوێت  لە رۆژى قیامەتدا بە خیانەتكار و دەست بڵاو دەژمێردرێت.
     ئەبى عوبەیدەش كە هاوەڵى پێغەمبەر بوو(دخ) ئامۆژگارى پێشەوا عومەر دەكات‌و دەڵێت:((اژا استعملتم فاجزل لهم العگا‌و فلا یحتاجون)) واتە: ئەو كەسانەى لە راپەڕاندنى ئیش‌و كارەكانتاندا بەكاریان دەهێنن ئەوەندەیان بدەنێ پێویستیەكانیان  پڕ بێتەوە و دەست كورت نەمێنن. 
5 - قەرزدان بە كرێكاران و بەخشین پێیان:
     شێوازێكى دیكەی ئیسلام بۆ بەكار خستنى دەستى كارو زیادكردنى دەرفەتى كار بریتییە لە كڕینى ئامێرى كاركردن بۆ ئەو پیشەوەر‌و شارەزایانەى كە لە پیشەیەكى دیاریكراودا شارەزان بەڵام تواناى دابین كردنى ئەو ئامێرانەیان نییە كە بۆ كارەكانیان پێویستن، پێشەوا غەزالى پێی وایە ئەركى حكومەتە پێداویستیەكان بۆ ئەو كەسانە دابین بكات و یارمەتى گشتیاران و خاوەن كارەكان بدات‌و پشتیان بگرێت، حكومەتە خزمەتگوزارەكانى ئەمڕۆش زۆربەیان ئەم ئەركە ئەنجام دەدەن.
     پێشەوا غەزالى لەم ڕایەیدا پشتى بەستوە بە فەرمودەیەكى پێغەمبەر(دخ) كە ڕۆژێك پیاوێك هاتە لاى‌و سكاڵاى هەژارى خۆى لا كرد ئەویش دوو درهەمى دایێ و پێی فەرموو: ((كُل باحدِهما، واشتڕ باڵاخڕ فأساً فاعمَلْ بِها)). واتە: بە درهەمێكیان خواردن بكڕەو بە درهەمەكەى دیكە تەورێك بكڕەو كاسبی بكە. 
     زانایەكى گەورەى موسوڵمانیش بەناوى (ئەبو یوسف) كە هاوەڵى پێشەوا (ئەبى حەنیفە) بووە  دەڵێت)) ئەگەر خاوەن زەوییەك لەبەر هەژارى  نەیتوانى زەوییەكە بكات بە كشتوكالأ، دەبێت ( بیت المال) یاخود لەم ڕۆژەدا بانكێكى پسپۆڕى وەك بانكى كشتوكاڵى  ئەوەندە یارمەتى بدات كە تواناى بەگەڕ خستنى زەوییە كەى و ئیش كردنى تێیدا هەبێت)).
     ئەویش ئەوە دەگەیەنێت كە ئەركى دەوڵەتە یارمەتى جوتیار و خاوەن پیشەكان بدات بە قەرز یاخود بە یارمەتى بۆ ئەوەى بتوانن پێویستیەكانى كارەكەیان دابین بكەن و بێكار نەمێننەوە.

6 - مافى بێكارانە تا كارێكیان دەست دەكەوێت  بیمەى كۆمەڵایەتیان پێ بدرێت:
     حاڵەتى ئاسایی ئەوەیە مرۆڤ بە كارو ماندوبوونى خۆى بژى، ئەگەر كاریشی دەست نەكەوت دەبێت دەوڵەت هەوڵبدات دەرفەتى كارى بۆ بدۆزێتەوە، هەڵبەت -وەك لە وڵاتى ئێمەدا باوە-  مەرج نییە بە دامەزراندن بێت لە دام‌و دەزگا حكومیەكاندا، خۆ ئەگەر دەوڵەتیش تواناى فەراهەم كردنى دەرفەتى كارى نەبوو ئەوا دەوڵەت و كۆمەڵ و رێكخراوە كۆمەڵایەتییەكان ئەركیانە لە ماوەى بێ كارى  هەر هاوڵاتى‌و مرۆڤێكدا بیمەى كۆمەڵایەتى بدەنێ‌و لانى كەمى ژیانى بۆ دابین بكەن، چونكە هەموو كەس مافى ژیان‌و پاراستنى كەرامەتى هەیەو سوالأ‌و دەست پان كردنەوەش لە ئیسلامدا حەرامە‌و نابێت ڕێگەى پێ بدرێت. 
     (ئیبن عابدین) زانا و شەرع ناس لەم ڕوەوە دەڵێت:((للقاچی ان یلزم ولی الأمر بالانفاق على الفقیر العاجز)). واتە: دادگا بۆى هەیە دەوڵەت ناچار بكات بە ژیانى هەژارە بێ تواناكان، واتە ئەوانەى هەژارن‌و لە بەر هەر هۆیەك تواناى كار كردنیان نییە. 
     زاناى ناودار (ئیبن تەیمیە) ش دەڵێت:((ئەگەر زەكات پێویستى هەژارانى پڕ نەكردەوە ئەوا ئەركى دەوڵەتە ئەو پێویستیانەیان بۆ پڕ بكاتەوە، خۆ ئەگەر كاربەدەستانى دەوڵەت ئەمەیان نەكرد خاوەن پێویستیەكان مافى خۆیانە سكاڵا لەبەردەم دادگا لەسەر دەوڵەت و كاربەدەستان تۆمار بكەن)).
7 -  گوزەران بژێوى ژیان مافى هەموو مرۆڤێكە:
ئیسلام لەگەلأ ئەوەدایە كە دەوڵەت ژیانێكى ئابڕومەندانە بۆ هاوڵاتیان بێ جیاوازى دابین بكات، پێغەمبەر(دخ)و پێشەوا ئەبوبەكرى صدیق(رخ) بە یەكسانى ئەو داهاتەى دەوڵەت هەیبوو بەسەر دانیشتوانەكەیدا دابەشیان دەكرد، چونكە هەروەك عومەرى كوڕى خەتتاب(دخ) لە وتەیەكدا دەرى بڕیوە داهاتى گشتى مافى هەمووانى پێوەیە:((واللهِ الژی لا اله الا هۆ ما احدٌ الا وله فی هژا المالِ حقٌّ، وما أَحدٌ أَحقُّ بهِ مِنْ أَحدٍ، وما أنا فیه الا كأَحدِهم)) واتە: سوێند بە خوداى تاك و تەنها هەموو كەسێك بەشی لەم ماڵەدا هەیە  ( ماڵى دەوڵەت ) كەسیش شایستەتر نییە بە ماف لەوى دیكە، منیش لەو نێوەندەدا وەك هەر یەكێكم لە  خەڵكە كە، لە سەردەمى جێنشینەكانى ڕاشدیندا جگە لەوەى گەورەكان بەشیان هەبووە، منداڵێك كە لە دایك بووە یەكسەر لە (بیتُ المال) بەشی یاخود مووچەى خۆى بۆ دیارى كراوە.
8 - مافى خاوەن پێداویستییە تایبەتییەكان لە كەفالەت كردن:
     لە پێشەوە باسی ئەوەمان كرد مرۆڤ دەبێت خۆى كار بكات‌و بە هۆیەوە ژیان و گوزەرانى دابین بكات، وە ئەگەر كارى دەست نەكەوت ئەركى دەوڵەتە پێویستیەكانى كاركردن یاخود دەرفەتى كارى بۆ دابین بكات، ئەگەر ئەوەش نەكرا دەبێت دەوڵەت تا كارى دەست دەكەوێت خۆى و خێزانەكەى  بژیەنێت‌و، ئەوەى ئێستا پێی دەوترێت بیمەى كۆمەڵایەتى (الچمان الاجتماعی) پێ بدرێت، ئێستا قسە لەسەر ئەوەیە ئەگەر دەوڵەت تواناى ئەوەى نەبوو بێ كارو ئەو مرۆڤانەى تواناى كار كردنیان نییە بژیەنێت  دەبێت چ بكرێت؟ زانا موسوڵمانەكان هەر لە كۆنەوە ئەویان رونكردۆتەوە كە لەكاتى بێ توانایی دەوڵەت لە ئەنجامدانى  ئەم ئەركەدا لێپرسراوێتى ڕوو دەكاتە  دام‌و دەزگاكانى كۆمەڵ و لەوانەش توێژە دەوڵەمەندەكەى كۆمەلأ.
     زانایان لەم روەوە فەرمویانە: ئەگەر زەكات‌و بانكى مەركەزى تواناى دابین كردنى پێویستیەكانى هەژارو خاوەن پێداویستییە تایبەتییەكانى كۆمەڵیان نەما ئەوا دەبێت دەوڵەمەندەكان‌و ڕێكخراوەكان پێویستییە بنەڕەتیەكانیان بۆ دابین بكەن، لە شوێنى حەوانەوەو خواردن‌و خواردنەوەو جل‌و بەرگ‌و چاودێرى تەندروستى. 
پوختەى قسە لەم ڕوەوە ئەوەیە كە ئیسلام كاركردن بە بەهایەكى بەرزى  خۆى دادەنێت ‌و هانى كاركردن دەدات، مرۆڤ مافى كاركردنى هەیەو ئەركیشیەتى كار بكات‌و توانا خواپێداوەكانى بخاتە گەڕ بۆ كەسیش نییە بە زۆر كارێكى بەسەردا بسەپێنێت  چونكە كارى زۆرەملى و سوخرەش لە ئیسلامدا قەدەغەو حەرامە. لەلایەكى تریشەوە دەبێت مافەكانى كرێكاران بە جوانى بپارێزرێت هەر بۆیە ڕۆحى ئیسلام‌و رێنوێنیەكانى لەم سەردەمەدا لەگەلأ یاسایەكى كارى دادپەروەرانەو دابین كردنى كار و بیمەى كۆمەڵایەتى‌و چاودێرى تەندروستى‌و دابین كردنى ژیانێكى ئابڕومەندانەو خۆشگوزەران بۆ كرێكاران‌و سەرجەم موچەخۆران دایە.



پرس :
1ـ ئایە مافى كاركردن لە ئیسلامدا تەنها پەیوەندى بە بوونى ئیشەوە هەیە بۆ مرۆڤ ؟
2ـ لێپرسراوێتى كۆمەڵ لە ڕوانگەى ئیسلامەوە بۆ نەهێشتنى هەژارى و بێكارى چییە ؟
گفتوگۆ :
هەڵوێستى ئیسلام دەربارەى ئازادى‌و مافى كاركردن پەیوەندى لەگەلأ بیمەى كۆمەڵایەتى  (الچمان الاجتماعی) لە سەردەمە نوێكاندا چییە ؟ 




