

وانەی شانزەهەم
مافی رێ و بان












بەكارهێنانی رێ وبان مافی هەمووانە و ناكرێت هیچ كەس پاوانی بكات و مافی كەسانی دیكە پێشێل بكات. هەندێك جار كەسانێك ناچار دەبن لەو جێیانە دابنیشن خەڵكی هاتوچۆی لێوە دەكەن، ئەو ساتانەش لە ئاینی ئیسلام رێكخراوە، بەم فەرمودە پیرۆزەی سەروەرمان موحەمەد(د.خ) ((ایاكم والجلوس فی الگرقات)) قالوا یارسول الله، مالنا بد هی مجالسنا، نتحدپ فیها؟ قال رسول الله  (): ((فاژا ابیتم الا المجلس فاعگوا الگریق حقه)).  قالوا: وماحقه قال: ((غچ البصر، وكف الاژى، ورد السلام، والامر بالمعروف والنهی عن المنكر)).
ئەمانەی خوارەوە ئەو ئەركانەن كە پێویستە رەچاو بكرێن لە سەرە رێدا:
ئـ- چاو داخستن، واتە: نەڕوانین بۆ رەگەزی بەرامبەر بەشێوەیەك ئازار بدرێت و وەڕس بكرێت، قورئان دەفەرموێت: (( قل للمۆمنین یغچوا من أبصارهم))(نور-30). پاشان دەفەرموێت: ((وقل للمۆمنات یغچچن من ابصارهن))(نور-31).
لەم ئایەتانە روون دەبێتەوە كە تەماشاكردنی حەرامی كەسی جیا لە رەگەزدا هەنگاوی یەكەم و سەرەتایە بۆ كاری داوێن پیسی، كە مرۆڤی خوداناس خۆی ڵێدەپارێزی. پاشان سزای یاسایی و خوداییشی بە دواوەیە.
     ب- خۆپارێزی لە چاودێری هەڵس و كەوتی خەڵك.
پ-كەسێك شتێكی كڕی یان بەدەستیەوە بینیت، نابێت كارت بەسەریەوە هەبێت.
ت-خۆ دوور خستنەوە لە ئاشكراكردنی عەیبی كەسانی دیكە و نهێنی دركاندنیان.

2-  وازهێنان لە زیان گەیاندن بە كەسانی تر،واتە:
ئـ- واز هێنان لە تانەدان و رەخنە گرتن لێیان، یان نازناوی ناشیرین پێوە لكاندنیان یان جنێو پێدانیان.
ب- درۆیان بۆ هەڵنەبەسترێت لەكاتێكدا ئەوان بێ تاوانن.
پ-دڵشكاندن و سەركۆنەكردن یان گاڵتە پێكردن، ئەمانەش هەر زیانگەیاندنە.
ت-كۆتاییهێنان بە تێكدانی نێوان خەڵك و قسە هێنان و بردن لە نێوانیاندا.
ج- زیادە رۆیی لە سەرمافی كەسانی دیكە  نەكرێت، وەك ئەوەی ئوتومبێل رادەگرێت لە بەردەم ماڵان، یان لە جێی گشتی و سەرە ڕێدا.
چ-دوور كەوتنەوە لە فڕێدان و بەجێهێشتنی پاشماوە و شتی بێ كەڵك لەسەرە رێ و شوێنی حەوانەوەی خەڵكدا.
ح-دوورە پەرێزی لە وەستانی بەردەم خوێندنگەكان و تانەدان بەتایبەت لە قوتابیانى كیژ.
خ-نەبێتە رێگری ئازادی تاكەكان بە تایبەتی دەوروبەر و دراوسێكان.
ز-بەرز نەكردنەوەی زیاد لە پێویستی دەنگ لەماڵ و لە كۆڵان و سەر شەقامەكان.
ك-خۆ دورگرتن لە تۆقاندن و دروستكردنی دڵەراوكێ بۆ كەسانی دیكە بە هەر شێوەیەك.
گ-ئازار نەگەیاندن بە هاووڵاتیان بە هۆی : خوداردنەوەی مادەى هۆشبەر و خواردنەوە گازیەكاندا و شوفێرى بەسەرخۆشى و فڕێدانى دەفر و شوشەكەى لەسەر ڕێییەكاندا.
3- وەڵامدانەوەی سڵاو كردن:
سڵاوكردن كردارێكی جوانە و سونەتیشە، بەڵام وەڵامدانەوەی ئەركە، كە سڵاو كرا دەكرێت هەمووان وەڵام نەدەنەوە، بەڵكو وەڵامی هەندێك بەسە لە جیاتی ئەوانی دیكەش. باش وایە وەڵامەكە بە جوانتر لە سڵاو كردنەكە بێت وەك لە وەڵامی (السلام علیكم) دا بڵێت: (وعلیكم السلام ورحمە الله وبركاته)
   4- فەرمانكردن بە چاكە و رێگری لە خراپە:
ئەگەر هەندێك كەس ناچار بوون لە سەر رێی گشتیدا بوەستن یان لە رۆخی شەقامدا دابنیشن، كۆمەلێك ئەركی دیكە جگە لەوانەی سەرەوە باسكرا، دەكەوێتە ئەستۆیان، وەك: هاوكاریكردنی          بە ساڵاچوان، بەزەیی هاتن بەلاوازەكان، یارمەتیدانی نەخۆشەكان، هاوكات رێگریكردن لە خراپە كردن و دەستدرێژی بۆ سەر ماف و ئازادی كەسانی دیكە.
راهێنانى (1)
1-	ئەو ئایەتە پیرۆزە بنوسە كە تیایدا خودای گەورە فەرمان بە باوەڕدارانی پیاو ژن دەكات چاویان لە ئاستی بێگانەدا دابخەن.
2-	فەرمودەیەكی پێغەمبەر (د.خ) بنوسە كە مافی رێ و بانی تێدا دیاریكراوە.
راهێنانى (2)
ئەم دوو وشەیە لە هەردوو بۆشای خودارەوە دابنێ: 
(خۆپارێزی لە چاودێری هەڵس و كەوتی خەڵك،نا پاكیكردن بە چاو)
1-	گەر كەسێك چاوی بڕیە ئافرەتی بێگانە بە پێی شەرع، كارەكەی ........ . 
2-	مەبەست لە چاو داخستن........0
راهێنانى (3)
1-	موسوڵمان لە وەڵامدانەوەی سڵاودا، پێویستە چی بڵێت؟
2-	ئەو كەسانەی ناچارن لە سەر ڕێی گشتیدا رابوەستن، پێویستە فەرمان بە چاكەكردن ئەنجامبدەن، بە نموونە، روونی بكەوە.
راهێنانى (4)
وەڵامەراستەكانی نێو كەوانەكان بە كێشانی بازنە بە دەوریاندا دەستنیشان بكە:
خۆدورگرتن لە زیان گەیاندن بە خەڵك، واتە:
 (بڵاو كردنەوەی ئاشتی – دڵنیا كردنی خەڵك – درۆ هەڵبەستن – خۆدورگرتن لە درۆ هەڵبەستن – لە بیركردنی هەڵبەستراو – رێز گرتن لە بە ساڵاچوان – خەڵكی بێزار كردن – چارەسەرە كتوپڕەكان – دەستدرێژی بۆ سەر كچان – بەكارهێنانی تەلەفۆن – یارمەتی نابینا لە پەڕینەوەدا).



چالاكی
-	فەرموودەی پێغەمبەر (د.خ) تایبەت بە ئادابی رێ وبان لە بەر بكەن.













