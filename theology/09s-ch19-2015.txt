
وانەی نۆزدەم
دەستەبەری هەتیو

هەتیو:
   ئەو منداڵەیە كە باوكی نامێنێت پێش باڵغ بوونی، بەڵام ئەوەی دایكی لە دەست بدات هەتیو نیە، چونكە باوكی بەخێوی دەكات و ئەگەر هاتوو منداڵەكە باڵغ بوو ئەوا بە هەتیو دانانرێت، چونكە پێویستی بەكەس نابێت چاودێری بكات.

دەستەبەری هەتیو:
ئەویش هەستانە بەكاروباری هەتیو لە پەروەدەكردن و فێركردن و ئەوەی هەتیو پێویستی پێیەتی، و ئەو كەسانەی بەم كارە هەڵدەستن خزمن ئەگەر نەبوو, ئەوە پیاو چاكان یان حكومەت بەم كارە هەڵدەستێت. لە ڕێگەی فەرمانگەی (چاودێری كۆمەلایەتی – الرعایە الاجتماعیە) و خودای گەورە ئەم ئەركە گرنگە دوپات دەكاتەوە ئەویش بەچاودێریكردنی هەتیو و نەچەوسێنرێتەوە و ئازارى دەروونى و جەستەیی نەدرێت. بەڵكو پێویستە بە چاكە مامەڵەكردنی و بەوگرنگییەی كە خودای گەورە بە هەتیوی داوە وەك دەفەرموێت: [ۆڵا تَقْرَبُوا مَاڵ الْێتِیمِ...] (الانعام 152).

پێویستیەكانی سەرشانی دەستەبەری هەتیو:
1-	چاكەكردن بەرامبەری و نزیك بونەوە و دەربڕینی خۆشەویستی بۆی.
2-	پاراستنی سەروەت و سامانی هەتیوەكە.
3-	گرنگی دان بە پۆشاك و خواردن و چاودێری كردنی زانستی و تەندروستی هەتیوەكە.
4-	رێنمایی كردنی بەوەی كە هاوڕێیەتی لەگەڵ خەڵكانی خراپدا نەكات.

هەڵوێستی ئیسلام بەرامبەر هەتیو لەم چەند خاڵە دا كورت دەكەینەوە:
1-	پێویستە مامەڵەیەكی چاك لەگەڵ هەتیودا بكەین. وەك پێغەمبەر (د.خ) كە دەستی بەزەیی و سۆزی بەسەر هەتیواندا دەهێنا.
2-	پێغەمبەر (د.خ) پلە و پایەی بەرپرسی هەتیو لای خودای گەورە روون دەكاتەوە, كە دەفەرموێت: ((انا وكافل الیتیم فی الجنە كهاتین واشار باصبعیه السبابە والوسگى)) رواه البخاری.
3-	رێگرتن لە نەخواردنی پارەی هەتیو و دەستكاری كردن و خەرج كردنی دور لەبەرژەوەندی هەتیوەكە.
خودا دەفەرموێت: [ۆڵا تَقْرَبُوا مَاڵ الْێتِیمِ إِلَّا بِالَّتِی هِێ أَحْسَنُ...] (الانعام152).
باشترین بەڵگە ئەوەیە كە پێغەمبەر (د.خ) خۆی هەتیو بووە و خودای گەورە لای مامی جێی بۆ كردۆتەوە و نەزان بووە لە زانینی كاروباری ئاین خودای گەورە فێری كردوە، هەژار بووە خودای گەورە بە بەرنامەی ئیسلام دەوڵەمەندی كردووە, كە بۆ هەموو نەوەی ئادەم لە سەر زەوی ناردووە. وەك لە سورەتی (زوحا) هاتووە.

گفتوگۆ:
1-	چی پێویستە لەسەرمان بەرامبەر كەسێك داوای یارمەتیمان لێ بكات؟
2-	هەتیو كێیە؟
3-	ئەو كەسەی بەرپرسێتی هەتیو ئەگرێتە خۆ كێیە؟
4-	پێویستیەكانی بەرپرسی هەتیو باس بكە؟
5-	هۆی هاتنە خوارەوەی سورەتی (زوحا) چییە؟
6-	فەرمودەیەك لە بارەی گرنگی بەرپرسیاریەتی هەتیو بنووسە؟
چالاكی:
ئەم ئایاتانە لەبەر بكە:
[ۆڵا تَقْرَبُوا مَاڵ الْێتِیمِ إِلَّا بِالَّتِی هِێ أَحْسَنُ حَتَّى ێبْلُغَ أَشُدَّهُ ۆأَوْفُوا الْكَیْڵ ۆالْمِیزَانَ بِالْقِسْگِ ڵا نُكَلِّفُ نَفْسًا إِلَّا وُسْعَهَا ۆإِژَا قُلْتُمْ فَاعْدِلُوا ۆڵوْ كَانَ ژَا قُرْبَى ۆبِعَهْدِ اللَّهِ أَوْفُوا ژَلِكُمْ ۆصَّاكُمْ بِهِ ڵعَلَّكُمْ تَژَكَّرُونَ 152 ۆأَنَّ هَژَا صِرَاگِی مُسْتَقِیمًا فَاتَّبِعُوهُ ۆڵا تَتَّبِعُوا السُّبُڵ فَتَفَرَّقَ بِكُمْ عَنْ سَبِیلِهِ ژَلِكُمْ ۆصَّاكُمْ بِهِ ڵعَلَّكُمْ تَتَّقُونَ 153] (الانعام).