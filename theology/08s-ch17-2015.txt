
وانەی حەڤدەم
ماڵبەخشین وسوودەكانى

ئاینى ئیسلام هاندەرە بۆ ئاكارێكى پەسەندو سوودمەند، ئەویش خێركردن وماڵبەخشینە كەئاكارو سیفەتى پێغەمبەران وچاكان بوە، بۆیە پێویستە باوەڕدارانیش خاوەنى هەمان ئەو سیفەتانەبن تەنانەت بەوشەیەكى باش وشیرینیش بێت.
بوارەكانى خێرو مەندى وچاكەكردنیش زۆرن، هەر لەبەخشینى ماڵ وسامان تا بەشدارى لەپرۆژەى خێرخوازیدا یان خوێن بەخشین، یان هاوكاریكردن لەدروستكردنى خانوو بۆهەژاران وهەڵكەندنى بیرى ئاو تا دەگاتە لابردنى ئازارو دڕك وداڵ لەسەر رێدا. هەروەها ئامۆژگارى وئاراستەى دروست لەریزى خێركردن وبەخشین هەژمار دەكرێت. پێغەمبەرى خودا (د.خ) دەفەرموێت ((الكلمەُ الگَّیّبِەُ صَدَقَەٌ)).

سوودەكانى خێركردن

1-	گوناه و تاوان لەسەر خاوەنەكەى دەسرێتەوە لاى خودا.
2-	بەڵاو نەهامەتى لەكەسى بەخشەرو خێركار دور دەكەوێتەوە.
3-	ماڵ وتەندروستى خێرخوازەكە فەڕى دەبێت وگەشەدەكات. پێغەمبەر (د.خ) دەفەرموێت ((ما نقصَ مالٌ مِنْ صدَقَەٍ)).
4-	چارەسەرە بۆئازارو نەخۆشیەكان.
5-	بەڵگەیە لەسەر گوێرایەلى موسڵمان وبەندەكان بۆخوداى بەدیهێنەریان.
6-	دەبێتە مایەى ئاسودەیى ویژدان وراهێنان لەسەر بەخشندەیى وهەستكردن بەئازارى مرۆڤەكانى دیكە.



خێرى بەردەوام ونەبڕاوە

بەو خێرو چاكەیە دەوترێت كەپاداشت وخێرى بۆخاوەنەكەى دواى مردنیشى هەر بەردەوام بێت. نموونەش لەسەر جۆرى ئەو كارە خێرانە، ئەمانەن:
1- دروستكردنى مزگەوت وخوێندنگەو نەخۆشخانەو هەر دامەزراوەیەكى خزمەتگوزارى دیكە كە لەخزمەتى كۆمەڵگەدا بێت، هەر بەبەشداریكردن لەو پرۆژانەدا ئەو پاداشتە بەدەست دێت.
2- هەڵكەندنى بیرى ئاو ورێكخستنى تۆڕى ئاو بەمەبەستى خواردنەوە یان ئاودێرى رووەك.
3- كاركردن لەبوارى بڵاوكردنەوەو گەیاندنى زانستى جۆراوجۆر بەتایبەت زانستە شەرعیەكان، هەروەها دروستكردنى پەڕتوكخانەى گشتى بۆ فێرخوازان.
4- چاككردنى رێگاوبان، دروستكردنى پردو پردەباز بەتایبەت لەو شوێنانەدا كەدورە دەستن ودانیشتوانى كەم دەرامەتن.
گفتوگۆ
1-	موسڵمانى پابەند بەكێ دەلێن؟
2-	سوودەكانى ماڵبەخشین وخێركردن چین؟
3-	مەبەست لەخێرى نەبڕاوە چیە؟

ئەم بۆشاییانە پڕبكەرەوە:
1- هاوكارى خەڵك بەماڵ و............. و .............. دەبێت.
2- بەخشین وخێركردن لەسیفەت وئاكارى................. .
3- الكلمە الگیّبەُ................ .
4- خوداى گەورە فەڕو بەرەكەت دەخاتە ............ و .............. خێرخوازى بەخشندەوە.



چالاكى

بۆلەبەركردن: 
1-	ئایەتى ((مَپَلُ الَّژِینَ یُنْفِقُونَ أَمْۆاڵهُمْ فِی سَبِیلِ اللَّهِ كَمَپَلِ حَبَّەٍ أَنْبَتَتْ سَبْعَ سَنَابِڵ فِی كُلِّ سُنْبُڵەٍ مِائَەُ حَبَّەٍ ۆاللَّهُ یُچَاعِفُ لِمَنْ ێشَا‌وُ ۆاللَّهُ ۆاسِعٌ عَلِیمٌ))(261-البقرە).
2-	فەرموودەى پێغەمبەر (د.خ) ((ما نقصَ مالٌ مِنْ صَدَقَەٍ)).

