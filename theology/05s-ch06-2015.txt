
وانەی شەشەم

رەوشتى پەسەند
     پرسیار لە كەسێكى دانا كرا سەبارەت رەوشتە پەسندەكان، ئەویش گوتى: ئەگەر مرۆڤ خاوەن شەرم بوو , ئازار بەخش نەبوو، چاكە خواز بوو، راستگۆ و رەفتار باش بوو , سەركێشى و هەڵەى كەم بوو , بە ئەمەك و ئارام و سوپاسگوزارى خوا و پەیوەست بوو بەكەس و كارەوە هەروەها بە قەناعەت و پشو درێژ و میهرەبان وداوێن پاك بوو , لێبوردە و بێ كینە و بەخشندە و دەستكراوە بوو. مرۆڤێك بوو لەبەرخودا كەسێكى دەویست و هەر لەبەر خوداش پشتى لێ هەڵئەكرد، ئەوا  ئەو مرۆڤە كەسێكى بە رەوشتە . ئێمەش زۆر بەوە ئاتاجین بە بیرى خۆمان و یەكدى بهێنینەوە كە رەوشتى بەرز پێگە و پایەى بڵندى لە ئاییەنەكەماندا هەیە وا لە خوارەوە چەند فەرموودەیەكى سەروەرمان محمد (د.خ) لەسەر ئەم بابەتە بە نموونە دەهێنینەوە :
ئوسامەى كوڕى شورەیك دەڵێت : لە خزمەت پێغەمبەر دابووین , كەسمان ورتەى لێنەدەهات وەك باڵندە هێلانەى بەسەر سەرمانەوە كردبێت , چەند كەسێك هاتن بۆ لاى و پێیان گوت : ئەى پێغەمبەرى خوا , كام جۆر لە بەندەكان لاى خوا خۆشەویستترە ؟ فەرمووى : ((خاوەنى باشترین رەوشت )) . لە ریوایەتێكى تردا : پرسیان ((باشترین ئاكارێكى ئادەمیزاد چییە ؟)) فەرمووى: ((رەوشتی جوان و پەسەند)) . هەروەها فەرموویەتى (د.خ) :((ان الفحش و التفحش لیسا من الاسلام فی شئ و ان احسن الناس اسلاما احسنهم خلقا)) . واتە : ((بێ ئابڕویى و جوێنبازى لە ئیسلامدا جێى نییە , باشترین نیشانەى موسڵمانێتیش رەوشتى بەرزى تاكەكەیە )) . دیسان پرسیارى لیكلرا (د.خ): ( باوەڕى كام لە باوەڕداران تەواوترینیانە؟ فەرمووى ئەوەی خاوەنى بەرزترین رەوشتە).


دیسان لە رەوشتە بەرز و پەسندەكان :
1 - دراوسێیەتى باش و خۆش مامەڵە كردن لەگەڵیان.
2 - گوێرایەڵى دایباب.
3 - رێز لە گەورەگرتن و سۆز بەخشین بە بچوك.
4 - یاریدەدانى كەسانى دیكە.
5 – روو گەشی‌و وتەی چاك.

گفتوگۆ:
پابەند بوونى مرۆڤ بە رەوشتى بەرزەوە , دەبێتە مایەى رێزگرتن. ئەم دەستەواژەیە روون بكەوە.

چالاكى:
ئەم فەرموودەیە لەبەر بكە: (( انما بعپتُ لاُتمّم مكارم الاخلاق )).
