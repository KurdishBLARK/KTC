
وانەى بیست و هەشتەم:

ئەركى منداڵ بەرامبەر دایك و باوك 
      ڕونە دایباب لە ئیسلامدا پلەو پایەیەكى گەورەیان هەیە، ئیسلام داوا لە مرۆڤ دەكات بەو پەڕى جوانییەوە لەگەڵ دایبابی بجوڵێتەوەو ڕەفتاریان لەگەڵدا بكات‌و ئەركەكانى سەرشانى بەرامبەریان ئەنجام بدات. گرنگترین ئەو ئەركانەش بریتین لەمانەى خوارەوە:

1- چاكە لەگەڵ كردنیان بەهەموو ماناكانیەوە:
 خوداى گەورە دەفەرموێت:((ۆاعْبُدُواْ اللّهَ ۆڵا تُشْڕكُواْ بِهِ شَیْئًا ۆبِالْۆالِدَیْنِ إِحْسَانًا ۆبِژِی الْقُرْبَى ۆالْێتَامَى ۆالْمَسَاكِینِ ۆالْجَاڕ ژِی الْقُرْبَى ۆالْجَاڕ الْجُنُبِ ۆالصَّاحِبِ بِالجَنبِ ۆابْنِ السَّبِیلِ ۆمَا مَڵكَتْ أَیْمَانُكُمْ إِنَّ اللّهَ ڵا یُحِبُّ مَن كَانَ مُخْتَالاً فَخُورًا36))(النسا‌و 36)، واتە: خودا بپەرستن‌و هاوبەشى بۆ پەیدا مەكەن، و چاكە لەگەڵ دایبابانتان بكەن، سەیردەكەین ئایەتەكە چاكەكردن لەگەڵ دایبابی لەگەڵ داواى هاوبەشى پەیدانەكردن بۆ خودا باسكردووە، كە ئەوەش گرنگى مەسەلەكە دەردەخات.

2- گوێڕایەڵى فەرمانە باشەكانیان‌و بەگوێكردنیان:
 لە ئیسلامدا منداڵ دەبێت لە شتى چاكدا بەگوێی دایك‌و باوكى بكات. خوداى گەورە دەفەرموێت:(( ۆۆصَّیْنَا الْإِنسَانَ بِۆالِدَیْهِ حَمَڵتْهُ أُمُّهُ ۆهْنًا عَڵى ۆهْنٍ ۆفِصَالُهُ فِی عَامَیْنِ أَنِ اشْكُرْ لِی ۆلِۆالِدَیْكَ إِڵیَّ الْمَصِیرُ14))(لقمان 14). 
 واتە: ئێمە ئامۆژگارى مرۆڤمان كردووەو ڕامان سپاردووە دەربارەى دایك‌و باوكى لەكاتێكدا دایكى بەئازارو ناڕەحەتى لە سكیدا هەڵى گرتووەو ماوەى دوو ساڵ شیرى خۆى داوەتێ، تا سوپاسى من‌و دایك‌و باوكى بكات‌و گەڕانەوەش هەر بۆلاى منە. 
لێرەوە سوپاسكردنى خوداو دایك‌و باوك خراوەتە پاڵ یەك، ئەم ئایەتانە ڕێگەمان نیشاندەدەن كە لە شتى خراپدا بەگوێی دایك‌و باوكمان نەكەین‌و بەدەر لەوە گوێڕایەڵیان بین.
بەڵام ئەوەى دەبێت بیزانین بەگوێرەى ئایەتەكە ئەوەیە كە بەگوێ نەكردنى دایك‌و باوك لە شتێكدا كە خودا پێی ڕازى نییەو خراپە، ئەوە ناگەیەنێت لەگەڵیاندا خراپ بین‌و چاكەیان لەگەڵدا نەكەین، چونكە دایك‌و باوك هەرچى بن‌و تەنانەت ئەگەر هیچ ئاینێكشیان نەبوو، مافى خۆیانە‌و ئەركى سەرشانمانە چاكەیان لەگەڵدا بكەین‌و ڕەوشتمان لەگەڵیاندا جوان بێت‌و بەجوانى لەگەڵیاندا بجوڵێینەوە .

3- ئازار نەدانى دڵ‌و دەرونیان‌و توڕەنەبوون لێیان:
 لە ئیسلامدا منداڵ نابێت لەدایك‌و باوكى خۆى توڕە بێت یاخود وانیشاندا لێیان بێزارەو ڕووى بەرامبەریان گرژ بێت، بەتایبەتیش كاتێك كە پیر دەبن‌و دڵیان ناسك دەبێتەوەو پێویستەیەكى زۆرتریان بە یارەمەتى‌و دڵدانەوەى ئێمەیە. 
    پێغەمبەریش (د.خ) لە چەندین فەرموودەى خۆیدا هەڕەشە لەو كەسانە دەكات دڵى دایك‌و باوكیان ئازار دەدەن، بەجۆرێك كە شكاندنى دڵى دایك‌و باوكى بەیەكێك لە گوناهە گەورەكان داناوە، سەبارەت بە پلەو پایەى دایكیش, ڕۆژێكیش پیاوێك لە پێغەمبەرى پرسى: ئەى پێغەمبەرى خودا ئایا كێ شایستەترینە بۆ ئەوەى چاكەى لەگەڵدا بكەم؟ فەرمووى: دایكت، وتى ئەى دواى ئەو؟ فەرموى: دایكت، جارێكى دیكەش هەر فەرمووى: دایكت‌و لە جارى چوارەمیشدا فەرموى: باوكت.
هەروەها لە فەرموودەیەكى دیكەدا دەفەرموێت:((رچا الله فی رچا الوالدین)).
 واتە: ڕازى بوونى خودا لە ڕەزامەندى دایك‌و باوكدایە.

4- بە نەرم‌و نیانى قسە لەگەڵ كردنیان: 
ئیسلام  كە قەدەغەى كردووە منداڵ لە دایك‌و باوكى خۆى توڕەبێت‌و دەنگیان بەسەردا بەرز نەكاتەوەو بێزارى خۆی لێیان دەرببڕێت، داوا دەكات لەگەڵیاندا زمان شیرین‌و نەرم‌و نیان بین، خوداى گەورە لە قورئاندا دەفەرمووێـت:((ۆقُل لَّهُمَا قَوْلاً كَڕیمًا))(الاسرا‌و23).
 واتە: بەجۆرێك قسەیان لەگەڵدا بكەن دڵدانەوەى تیدابێت‌و هەست بە قەدرو ڕێزى خۆیان بكەن‌و غەم‌و ئازارى دڵیان نەمێنێت.

5- ڕێنوێنى كردنیان بۆ ڕاستى‌و چاكە: 
ئەگەر مرۆڤ هەستى كرد یەكێك لە دایبابی یاخود هەردووكیان لە هەڵەو تاواندا دەژین، ئەوا دەبێت بەشێوازێكى جوان هەوڵیان لەگەڵدا بدات بۆ ئەوەى واز لەو ڕەفتارو كردارانە بێنن كە خوداى گەورە پێی ناخۆشەو بۆ ئەم دونیاشیان زیانیان لێ دەدات.
    ئەوەتا (ئیبراهیم پێغەمبەر) درودى خوداى لەسەر بێت ڕوو دەكاتە باوكى‌و دەفەرموێت:(( ێا أَبَتِ ڵا تَعْبُدِ الشَّیْگَانَ إِنَّ الشَّیْگَانَ كَانَ لِلرَّحْمَنِ عَصِیًّا 44 )) (مریم -44).
 واتە: كاتێك ئیبراهیم بە باوكى وت: بابە گیان داوات لێ دەكەم شوێنم بكەوە بۆ ئەوەى ڕێگەى ڕاستت نیشان بدەم.
     ئەمەش ئەوە دەگەیەنێت كە لە ئیسلامدا هەموو مرۆڤێك خاوەنى كەسایەتی خۆیەتى‌و لێپرسراوێتى لەسەر شانە، ئێمە گەرچى لە شتە باشەكاندا بەگوێی دایبابمان دەكەین بەڵام ئەمە ماناى ئەوە نیە گفتوگۆیان لەگەڵ نەكەین‌و بەشێوازێك كە ڕێزی تێدا پارێزراو بێت هەوڵى ئەوە نەدەین بیروڕا چەوتەكانیان بگۆڕین‌و لە هەندێك خراپە بیانگێڕێنەوە.
      بەتایبەتیش مرۆڤ لەدواى (باڵغ بوونى) یەوە- پێگەیشتنی لە ڕووی جەستەییەوە- لە ئیسلامدا دەبێتە خاوەنى ئەهلیەتى یاسایى تەواوو لە سەرجەم كردەوەكانى لێپرسراوەو خاوەنى كەسایەتى سەربەخۆى خۆیەتى، بەگوێ كردنى دایباب لە شتە باشەكانداو چاكە كردن لەگەڵیاندا، ماناى توانەوەى كەسایەتى منداڵ‌و هەرزەكارنییە، بەڵكو بەشێكە لە ئەركە ئیسلامى‌و كۆمەڵایەتى‌و ئەخلاقییەكانى سەرشانمان بەرامبەر ئەوان‌و وەفاداربوونە بەرامبەر سۆزو خۆشەویستى‌و ماندوبونیان لە بەخێوكردن‌و پێگەیاندنمان‌و ملكەچبوونی فەرمانى پەروەردگارە، قورئان فێرمان دەكات لە شوێنى خۆیداو بەرامبەر داواى ناڕەواى دایباب منداڵ بڵێت – نا – بەڵام لەگەڵ ئەوەدا هەر چاك بێت لەگەڵیاندا.

6- بەخێوكردنیان:
 لە شەریعەتى ئیسلامدا بەخێوكردنى منداڵ تا دەگاتە قۆناغى باڵغ بوون لەسەر دایبابە، بەڵام دواتر ئەگەر دایك‌و باوك تواناى بەخێوكردنی خۆیان نەبوو، لەبەر نەخۆشى‌و بێ ئیشى، یاخود پیرى، یان هەر هۆیەكى دیكە، ئەوا بەخێوكردنیان‌و نەفەقەیان دەكەوێتە ئەستۆى كوڕەكانیان. 
     مرۆڤ دەبێت لەم كاتانەدا ئەو ڕۆژانەى لە بیرنەچێت كە ئەوان بۆ چەندین ساڵ بەخێویان كردووەو لە پێناو ئەودا ماندوبوون، هەر بۆیە پێویستە بەدەست‌و دڵێكى فراوانەوە بە خێویان بكات‌و نازیان هەڵبگرێت‌و نەهێڵێت هەست بەكەمى‌و بێ بەشى بكەن، دیارە پێویستە بوترێت ئەگەر مرۆڤ ماڵى جیابوو ئەوا سەردانى بەردەوامى بۆلاى دایك‌و باوكى دەبێتە ئەركێكى دیكەی منداڵ بەرامبەریان. 
  گفتوگۆ: لە ڕوانگەى ئەوەى كەلە پێشوو باسكرا گرنگترین گیروگرفتەكانى لاوان لەناو خێزانەكاندا چین؟

پرس:
 1- جوان ڕەفتار كردن لەگەڵ دایباب واتاى چییەو چ لێپرسراوێتییەك دەخاتە ئەستۆى مرۆڤەوە؟
2- چارەنووسى ئەو كەسانە چییە كە ڕەفتاریان لەگەڵ دایبابیان خراپە؟


