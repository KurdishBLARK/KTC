وانەی دوانزەم
خۆپاراستن لەمەترسیەكانى مین

    مامۆستاى زمانى كوردى قوتابیانى راسپاردبوو كەسەبارەت بەمین وزیان ومەترسیەكانى بۆسەر هاوڵاتیان داڕشتنێك بنوسن وهەڵوێست ورای ئاینى ئیسلامیشى لەسەر رونبكەنەوە، بۆیە داواى لە سروە كرد ئەو بابەتەى كەئامادەى كردوە لەم روەوە، بیخوێنێتەوە بۆ هاوڕێیانى كە بەم شێوەیە بوو:
لەئەنجامى گۆرانكاریە جیهانیەكان ومەترسیە بەر بڵاوەكان، دۆزى مینى زەمینیش روبەرێكى فراوانى لەو مەترسیانە داگیركردووە كەكاریگەریەكى ئالۆزو، زیان و مەترسى لەسەر ژینگەی مرۆیى بەجێهێشتوە، بەتایبەت دواى ئەوەى ئامارەكان ژمارەیەكى ترسناكیان لەزیانە مرۆییەكان راگەیاندوە كە بە ملیۆنەها كەس مەزەندە كراوە، ئەمە سەربارى زیانە ئابوریەكان. هەربۆیە كۆڕایەكى جیهانى دژ بەم دیاردەیە سەرى هەڵدا وچەندین چاڵاكى نێودەولەتى لەخۆگرت سەبارەت بەمەترسیەكانى مین وهەڵمەتى گشتى بۆ قەدەغەكردن ورێگرتن لەبەكارهێنانى.


هەلوێستى ئاینى ئیسلامیش سەبارەت بەو دۆزە روونەو هەرگیز رێنادات جەنگ دژى مرۆڤە سڤیلەكان بەرپابكرێت، پێغەمبەرمان (د.خ) فەرمویەتى (لا چرر ولا چرار) واتە: رێگەنادرێت بەزیانكردن وزیانگەیاندن. هەروەها دەگێڕنەوە كە(عومەرى كوڕى خەتتاب) كاتێك بۆشام دەچوو بینى هەندێك لەبەر خۆر راگیراون ورۆن دەكرێت بەسەریاندا، گوتى: ئەمانە چین؟ گوتیان: ئەمانە باجیان نەداوە. عومەر گوتى پێغەمبەر(د.خ) فەرمویەتى: ((لا تُعَژبوا الناس، فان الژین یعژبون الناسَ فی الدنیا، یعژبهم الله یومَ القیامە)) واتە: پێغەمبەر(د.خ) ئازاردانى ئادەمیزادى قەدەغەكردوە، دەفەرموێت: ئەو كەسەى مرۆڤێك ئازاربدات خوداش لەرۆژى دواییدا ئەو ئازاردەدات. مامۆستا ئافەرینى لەسروە كردو، قوتابیەكى تریش بەناوى سۆزان داواى بەشداریكردو گوتى: من دوو تەوەرم لەسەر ئەم بابەتە ئامادەكردوە، كەئەمانەن:
1- وشیاركردنەوەى خەڵك سەبارەت بەمەترسیەكانى مین: 
پێویستە مرۆڤى موسڵمان خۆیى وكەسانى تریش هانبدات بۆ دوركەوتنەوە لەناوچە مینرێژكراوەكان، ئەمەش سۆزو بەزەیى دەگەیەنێت بەرانبەرو خۆو خەڵكیش ودەبێتە مایەى بەزەیى خوداى پەروەردگاریش بۆیان، پێغەمبەرمان(د.خ) دەفەرموێت: ((لا یرحم الله من عباده إلاّ الرحما‌و)).


2- وشیاركردنەوەى كۆچەران ورێبواران:
ئەمەش بەزۆرى ئەركى پێشنوێژى مزگەوتەكانى گوندەكانە كەرێبواران وكۆچبەران رێیان تێدەكەوێت لەگەشتەكانیاندا، چونكە ئەوان شارەزاى ئەو كێڵگە مینانە نین كە لەو ناوچانەدان. بەمەش گیانیان لەو مەترسیانە پاریزراودەبێت، ئەو رێنماییانەش دەبنە هۆى دەستكەوتنى پاداشت بۆ ئەو زانایانە. هەروەك پێغەمبەر (د.خ) دەفەرموێت: ((من دعا الى هدى كان له من الاجر مپل اجر من اتبعه، لا ینقص ژلك من اجورهم شی‌و )).
ئەوانەى رەفتاریان باش نیە، بەپێى شەریعەتى ئیسلام دەكرێت رەفتاریان چاكبكرێتەوە، بۆیە دەرگاى تۆبەو گەڕانەوە هەردەم واڵایە، تۆبەش نیشانەى گۆڕینى رەفتارو وازهێنانە لەسەرپێچى، وەك پێغەمبەر(د.خ) فەرموویەتى: ((خالق الناس بخلق حسن واتبع السیئە الحسنە تمحها)).
بۆیە ئەگەر بینیمان كەسێك مامەڵە لەگەڵ چەك وتەقەمەنى دەكات ودەچێتە ئەو جێیانەى مینرێژكراون، دەبێت رێنوێنى بكەین ورێگرى لێ بكەین لەو كارانەى دەبنە هۆى زیان گەیاندن بەخۆى وكەسانى دیكە. 

دواى ئەوەى سوپاسى هەردوكیانى كرد، مامۆستا گوتى:
لەم بوارەدا چەندین ئاكارى ترى پیرۆز هەن پێویستە ئاگاداریان بین، وەك ئەركى ئاینیمان، لەوانەش:
1-	بەكارنەهێنانى چەك وتەقەمەنى لەشوێنە گشتیەكاندا.
2-	دووركەوتنەوە لەكێلگەكانى مین وپاشماوەى سەربازگەو شوێنەوارە جەنگیەكان.
3-	پاراستنى نیشانەكانى ئاگادارى ووشیاركردنەوە لەكێلگەكانى مین وتەقەمەنى.
4-	هاوكاریكردنى تیمەكانى مین هەڵگرەوە.
5-	بەكارنەهێنانى تەقەمەنى لەراوى ماسیدا، بەڵكو تۆرو قولاپ بەكاربێن.


چالاكى

بەهاوكارى مامۆستا، قوتابیان هەڵدەستن بەئامادەكردن ونمایشكردنى پۆستەرو بڵاوكراوەى سەردیوار سەبارەت بەمەترسیەكانى مین. هەروەها رێكخستنى چەند دیمەنێكى نواندن دەربارەى چۆنیەتى دەربازبوون لەكێلگەى مین، كاتێك بێ ئاگایانە تێى دەكەوێت.


