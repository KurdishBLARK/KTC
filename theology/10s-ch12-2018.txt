

وانەی دوازدەیەم:

جیهانى ئەمڕۆو بێ ئاگابوون لە ڕۆژى دوایى

    لە دونیاى ئەمڕۆدا زۆربەى مرۆڤەكان باوەڕیان بەخوداو بەڕۆژى دوایى هەیە. بۆ نموونە لەوڵاتێكى وەكو ئەمریكادا ڕێژەى باوەڕداران لەسەرو (90%)ەوەیە. مەسیحیەت‌و ئاینى جولەكە‌و ئیسلام‌و سەرجەم ئاینە ئاسمانییەكان لەسەر بناغەى باوەڕبوون بەخوداو بەڕۆژى دوایى داڕێژروان. 
     بەڵام ئایا شوێنەوارى بڕوا هەبوون بە رۆژى دوایى لە ژیانى مرۆڤەكاندا رەنگى داوەتەوە؟ 
ئایا مرۆڤەكان لە خۆیان پرسیوە كە ئەگەر ڕۆژێك هەبێت‌و ئێمە تێیدا زیندو دەبینەوەو خوداى گەورە لەسەر ژیانى ئەم دونیایە لێمان بپرسێتەوە، دەبێت ئێمە چۆن بژین‌و ئەم باوەڕە چ شتێك لە ژیانى ئێمەدا بگۆڕێت؟
    لە ڕاستیدا گەرچى زۆرێك  لە مرۆڤەكان نكۆڵى لە بوونى دواڕۆژ ناكەن‌و باوەڕیان پێیەتى، بەڵام لەوبێ ئاگان، ئەمەش ئەوە دەگەیەنێت كەلاى هەندێك كەس باوەڕ بەدوا ڕۆژ لە دڵەوە هەڵناقوڵێت، بۆیە شوێنەوارى بەسەر ژیانیانەوە زۆردیار نییە.
    زانایانى ئەمڕۆ ئەم پرسە دەكەن كە بۆچى سەرەڕاى ئەو هەموو پێشكەوتنەى مرۆڤ لە ڕووى زانستى‌و تەكنەلۆژی یەوە بەخۆیەوە بینیوە، كەچى جۆرێك لە نا هاوسەنگى‌و نیگەرانى بەژیانى زۆربەی مرۆڤەكانەوە دیارە؟
    بۆچى لەم جیهانەدا سەرەڕاى ئەو هەموو خێروبێرە، ملیۆنەها برسى‌و بێ لانە هەن‌و بەشێكى كەم لە دانیشتوانى سەرزەوى زۆربەى خێرو بێركەى بۆ خۆیان بەكار دەبەن؟ 
    بۆچى ئەم هەمو شەڕو بازرگانى چەك‌و بازرگانى كردن بە مرۆڤ‌و ماددە هۆشبەرەكان‌و چە ندین دیاردەى دزێوى دیكە هەن؟
    بۆ دەبێت ژیانى مرۆڤ لە چاخى زانست‌و پێشكەوتندا دەستەویەخەى ئەم گیروگرفتانە بێت؟ ئایا یەكێك لە هۆكارەكانى ئەم حاڵەتە بێ ئاگایى مرۆڤ‌و لاوازیى باوەڕى ئەو بەڕۆژى دوایى نییە؟
   قورئان وێنەى ژیانى كەسانێكمان بۆ دەكێشێت  كە چاویان نەبڕیوەتە ژیانێكى باڵاتر لە دواڕۆژداو دەفەرموێت:((الَّژِینَ اتَّخَژُواْ دِینَهُمْ ڵهْوًا ۆڵعِبًا ۆغَرَّتْهُمُ الْحَێاەُ الدُّنْێا فَالْێوْمَ نَنسَاهُمْ كَمَا نَسُواْ لِقَا‌و ێوْمِهِمْ هَژَا ۆمَا كَانُواْ بِێێاتِنَا ێجْحَدُونَ))(الاعراف 51).
   واتە: ئەوانەى كە ئاینى خۆیان كرد بە گاڵتەجاڕى‌و سەرگەرمى، وژیانى دونیا فریوى دان، ئەمڕۆ (واتە ڕۆژى دوایى )ئەوان لە بیرخۆمان دەبەینەوە، وەك چۆن ئەوان دیدارى ئەم ڕۆژەیان لەبیر خۆیان بردەوە وە نكۆڵیان لە ئایەت‌و بەڵگەو نیشانەكانى ئێمە دەكرد.

ڕامان‌و لێكۆڵینەوە:
1- بۆچى كەسانێك سەرەڕاى ئەوەى كە بڕوایان بە ڕۆژى دوایى هەیەو لە ڕووى فیكرییەوە ئەویان قەبوڵە، هەوڵێكى وا بۆ ئەو دونیایە نادەن‌و بەجۆرێك ڕەفتار دەكەن‌و دەژین وەك ئەوەى دونیایەكى لەو جۆرەیان لە پێش نەبێت؟
2- ئایا بێ ئاگابوون لە دواڕۆژ یەكسانە بە پشتگوێ خستنى ژیانى دونیاو دواكەوتوویى؟
3- بەخوێندنەوەو سەرنجدان لە ئایەتەكانی (32 -37)ى سورەتى (المۆمنون)ئەوە ڕوونبكەرەوە ئەم ئایەتانە كام بۆچوونمان دەربارەى مەرگ بۆ لێكدەدەنەوەو روون دەكەنەوە:(( فَأَرْسَلْنَا فِیهِمْ رَسُولًا مِنْهُمْ أَنِ اعْبُدُوا اللَّهَ مَا ڵكُم مِّنْ إِڵهٍ غَیْرُهُ أَفَڵا تَتَّقُونَ32 ۆقَاڵ الْمَڵأُ مِن قَوْمِهِ الَّژِینَ كَفَرُوا ۆكَژَّبُوا بِلِقَا‌و الْێخِرَەِ ۆأَتْرَفْنَاهُمْ فِی الْحَێاەِ الدُّنْێا مَا هَژَا إِلَّا بَشَرٌ مِّپْلُكُمْ ێأْكُلُ مِمَّا تَأْكُلُونَ مِنْهُ ۆێشْرَبُ مِمَّا تَشْرَبُونَ33)) (المۆمنون 32-33).      

                                                     
پێشنیاز:
1- بگەڕێرەوە بۆ یەكێك لەسەركردەو خواناسە گەورەكان‌و بزانە ئەوان چۆن بیریان لە ژیان‌و مردن كردۆتەوە.
2- بگەڕێرەوە بۆ وەسێتنامەى سەركردەى شەهید(قازى محمد)و بزانە وەك باوەڕدارێك‌و تیكۆشەرێك لە پێناو مافى میللەتەكەى چۆن بیرى لە مردن‌و شەهید بوون كردۆتەوە.
