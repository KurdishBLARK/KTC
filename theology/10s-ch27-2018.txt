
وانەى بیست و حەوتەم:

 دووەم- مافەكانى منداڵ لە خێزاندا
مافى منداڵ بەسەر دایك و باوكەوە

مـــــنداڵ لە ئیســــــــــلامدا لە نــــــاوەو دەرەوەى خــــــێزان چــــــــــــەندین مـــافى هەیە
دایك و باوكانیش دەبێت ڕەچاوى ئەم مافانەى منداڵ بكەن‌و ژێر پێیان نەخەن


 لە گرنگترین ئەو مافانەش ئەمانەى خوارەوەن:
 1 - ئاهەنگ گێڕان بە بۆنەى هاتنە دونیایەوە:
 لە ئیسلامدا خێزانەكان‌و دایك‌و باوكان دەبێت بە ئاهەنگ‌و خۆشییەوە پێشوازى لە هاتنە دونیاى منداڵ بكەن‌و بە هێماى خێرو خۆشى بزانن.
    لەمەشدا منداڵى كوڕو كچ جیاوازى نییە، خۆشى دەربڕین بەبۆنەى لەدایك بوونى كوڕو دڵتەنگ بوون‌و بێ تاقەتى بە لەدایك بوونى كچ – كە بەداخەوە تا ئێستاش پاشماوەكەى دەبینرێت – بەشێكە لە ڕەوشتى نەفامی پێش ئیسلام‌و خوداى گەورە لە قورئاندا بە توندترین زمان هێرش دەكاتە سەر ئەم بیركردنەوەو مامەڵە نا ئیسلامییەو دەفەرموێت:((ۆإِژَا بُشِّرَ أَحَدُهُمْ بِالأُنپَى ڤَلَّ ۆجْهُهُ مُسْۆدًّا ۆهُۆ كَڤِیمٌ 58 ێتَۆارَى مِنَ الْقَوْمِ مِن سُو‌وِ مَا بُشِّرَ بِهِ أَیُمْسِكُهُ عَڵى هُونٍ أَمْ ێدُسُّهُ فِی التُّرَابِ أَڵا سَا‌و مَا ێحْكُمُونَ59)) (النحل58- 59)، واتە: كاتێك یەكێكیان مژدەى لەدایك بوونى كچى پێ دەدرێت ڕەنگى ڕەش دادەگەڕێت‌و لە خەفەتاندا پیش دەخواتەوەو ڕق دایدەگرێت، لەبەر خراپى ئەو مزگێنییەى پێی دراوە، جا بیر دەكاتەوە داخۆ بیهێڵێتەوەو ببێ بە مایەى سەرشۆڕى، یاخود زیندە بەچاڵى بكات؟ بەراستى دادوەرییەكى خراپ دەكەن‌و حوكمێكى خراپ دەدەن، ئەمەى قورئان بۆى خستوینە ڕوو وێنەى پیاوێكى نەفام‌و دواكەوتووى سەردەمى نەفامى عەرەبەكانە.
   لە ئیسلامدا كوڕو كچ هەردووكیان مرۆڤن‌و كەرامەتیان هەیەو كەسیان مرۆڤایەتى لەوى دیكە زۆرتر نییە، ئیسلام لە پێناو كەمكردنەوەى ئەو داب‌و نەریتە دواكەوتووانەى كاتى خۆى لە ڕێزى ئافرەتیان كەم دەكردەوەو پێشوازییان لە لەدایكبوونى نەدەكرد، هەوڵیداوە هەستى باوەڕدارانەى موسڵمانان تا ئەو پەڕى كە دەكرێت بەكاربێنێت‌و بەخێوكردن‌و میهرەبان بوون لەگەڵ كچ‌و خوشكدا بكات بەچاكەیەكى گەورەو مایەى چونە بەهەشت، بۆ ئەوەى لەم ڕێیەوە هانى موسڵمانان بدات بۆ ئەوەى بەوپەڕی دڵخۆشییەوە پێشوازى لە هاتنە دونیاى كچەكانیان بكەن. پێغەمبەر (د.خ) لەم بارەوە دەفەرموێت ((مَنْ كانَّ ڵهُ پَڵاْپُ بَنَاْتٍ أو پلاپُ أَخوات فاتَّقى الله وأَقامَ علیهنَّ كانَ مَعِێ فِی الجنَّە – ۆأَومَاَ بالسَّبابەِ والوسگى))                       (رواه مسلم والترمژی).   
     شایانى باسە پێغەمبەرى مەزنى ئیسلام تەنها كچى لە پاش بەجێماو ڕێزێكى یەكجار گەورەشى لە فاتیمەى كچى دەگرت، بەجۆرێك هەركاتێك دەهات بۆ سەردانى لەبەردەم فاتیمەدا هەڵدەستاو عەباكەى سەرشانى كە بە ڕێزترین پۆشاكى ئەو بوو، بۆى رادەخست‌و نێوچاوانى ماچ دەكرد.دەشیفەرموو:(( فاگمە بچعە منی فمن أغچبها فقد أغچبنی)).واتە: فاتیمە بەشێكە لە جەرگم، هەركەسێك ئازارى ئەو بدات ئازارى منى داوە.

2- ناونان‌و ناوى خۆش بۆ هەڵبژاردن:
 یەكێك لە ڕێ‌و ڕەسمەكانى منداڵ بوون لە ئیسلامدا ناونانە، دایك‌و باوك دەبێت بە پێی توانا ئاژەلێك(عەقیقە) بۆ منداڵەكانیان سەربڕن‌و لە رۆژى حەوتەم یاخود چواردەهەمینى لەدایكبووندا، داوەتى خزم‌و دۆستان بكەن‌و بانگ بەگوێی منداڵەكەیاندا بدەن‌و ناوى بنێن، پێویستە ئەو ناوەى لە منداڵیش دەنرێت خۆشبێت‌و كاتێك ئەو منداڵە گەورە بوو لەناو كۆمەڵدا بەهۆى ناوەكەیەوە هەست بەكەم زانین نەكات.

3- خۆشەویستی‌و نەرم‌و نیانى: 
پێویستە باوك‌و دایك منداڵەكانیان خۆشبوێت‌و بە نەرم‌و نیانى‌و میهرەبانییەوە مامەڵەیان لەگەڵدا بكەن‌و مافى منداڵیشە لە خۆشەویستى دایك‌و باوكى بەهرەمەند بێت، هەستكردنى منداڵ بەخۆشەویستى‌و میهرەبانى دایك‌و باوكى ڕۆڵێكى گرنگ دەگێڕێت لە هەستكردنى بە ئارامى‌و ئاسودەیى‌و پەروەردەبوونى بەشێوەیەكى ڕاست‌و دروست‌و پاراستنى لە ڕێلادان‌و نائارامى دەروونى، منداڵ دیاریى خودایەو دەبێت ڕوناكى چاوى دایك‌و باوكیش بێت، بەداخەوە لەبەر نەشارەزایى لە ئیسلام‌و هەندێك داب‌و نەریتى دواكەوتووى كۆمەڵایەتی، هەندێك پیاو زۆر منداڵەكانیان‌و بەتایبەتیش كچەكانیان لە باوەش ناگرن‌و خۆشەویستیان بۆ دەرنابڕن. 
     لە كاتێكدا پیغەمبەر (د.خ) ئەمەى بە نیشانەی دڵرەقى‌و لاوازى باوەڕ داناوەو، خۆشى لە ژیانى خۆیدا بە تەواوى پێچەوانەى ئەوەبووە، پێغەمبەر (د.خ) جگە لە منداڵەكانى خۆى، لەگەڵ نەوەكانی‌و منداڵانى دیكەشدا زۆر نەرم‌و نیان بووەو یاریى لەگەڵ كردوون‌و قسەى خۆشى بۆ دەكردن (حەسەن‌و حوسێن)ى كچە زاى لە نوێژدا دەچونە سەر شان‌و ملى‌و یارییان دەكرد، ئەویش لە بەرخاترى ئەوەى دڵیان نەشكێت‌و یارییەكەیان لێ تێكنەچێت هەتا خۆیان نەهاتنیاتە خوارەوە لە سوجدە بەرز نەدەبۆوە، هەندێك جاریش دەچووە سوجدەو هەڵدەستایەوە هەندێك منداڵ لەسەر شانى بوون‌و بەرزو نزمى دەكردنەوە، ڕۆژێكیان یەكێك لە هاوەڵانى پێغەمبەر (د.خ) لە حاڵەتێكى لەم جۆرەدا بینى، بە پێغەمبەرى وت: من تاكو ئێستا منداڵێكى خۆمم ماچ نەكردووە و لە باوەشم نەگرتووە، پێغەمبەر(د.خ) تێیگەیاند كە ئەوە نیشانەى دڵڕەقییەو باوەڕو دڵڕەقیش ئاسان نییە لە دڵێكدا بەیەكەوە كۆببنەوە. خۆشەویستى‌و نەرم‌و نیانیش پێچەوانەى شكاندن‌و مامەڵەى خراپ لەگەڵ كردن‌و توندو تیژییە، هەر بۆیە پێویستە دایك‌و باوكان ڕێز لە راى منداڵەكانیان بگرن‌و نەیانشكێننەوەو دڵیان نەشكێنن.

4- دادپەروەرى كردن لەنێوان منداڵەكاندا: 
ئەركى باوك‌و دایكە بە دادپەروەرى لەگەڵ منداڵەكانیاندا بجوڵێنەوەو ناز نەدەن بە یەكێكیان‌و ئەوى دیكە یاخود ئەوانى دیكە پشت گوێ بخەن. 
      چونكە ئەمە زیانێكى گەورە بە پەروەردەو بارى دەرونى منداڵ دەگەیەنێت‌و پێویستە ئەوەش بزانین لەم پرسەدا كچانیش هەمان مافى كوڕان‌و زیاتریشیان هەیە، پێشەوا بەیهەقى لە (ئەنەس)ەوە دەگێڕێتەوە:پیاوێك لە خزمەتى پێغەمبەردا(د.خ) دانیشتبوو، كوڕێكی منداڵی هاتە لای‌و ئەویش ماچى كردو خستیە باوەشییەوە، دواى ئەو كچێكى هات، كەچى تەنها پەلى گرت‌و لە تەنیشت خۆیەوە داینا، واتە نە ماچى كردو نەخستیە باوەشییەوە، كاتێك پێغەمبەر (د.خ) ئەمەى بینى بە كابرایەكەى فەرموو: دادپەروەریت لە نێوانیاندا نەكرد. پێغەمبەر (د.خ) لە فەرموودەیەكى دیكەدا لەم ڕووەوە دەفەرموێت: ((ساووا بین أولادكم فی العگیە ولو فچلت أحداً على أحدٍ لفچَّلتُ النسا‌و)). واتە: بە یەكسانى دیارى بۆ مناڵەكانتان بكڕن، ئەگەر ڕێزى یەكێكم بدایە بەسەر یەكێكى دیكەدا، ئەوا ڕێزى كچەكانم دەدابەسەر كوڕەكاندا.
     ئەمەش ئەوە دەگەیەنێت كە ئەگەر لە دیارى بۆ كڕیندا بەشى كچ لە كوڕ زۆرتر نەبێت، بەهیچ جۆرێك نابێت لەو كەمتر بێت، چونكە ئیسلام هەردووكیان بەیەك چاو سەیر دەكات‌و لەسەر بناغەى ڕەگەز جیاوازییان لەنێواندا ناكات. 

5- مافى خوێندن‌و فێربوون:
 ئیسلام بایەخێكى زۆر بە خوێندن‌و دەستخستنى زانیارى دەداو داواكردنى زانیارى‌و فێربوونیشى كردووە بە ئەركێكى سەرشانى موسڵمانان. پێغەمبەر (د.خ) دەفەرموێت:((داواكردنى زانیارى‌و فێربوون ئەركى سەرشانى هەموو ژن‌و پیاوێكى موسڵمانە)).
     لەبەر ئەوە ئەركى دایك‌و باوكانە منداڵەكانیان بنێرنە بەر خوێندن‌و یارمەتییان بدەن بۆ درێژە پێدان‌و تەواوكردنى. هەروەها پێویستە كاربكەن بۆ ئەوەى كەش‌و هەوایەكى لەبار بۆ كچ‌و كوڕەكانیان بسازێنن بۆ ئەوەى لە خوێندندا سەركەوتووبن‌و دواڕۆژێكى ڕوناكیان هەبێت‌و خزمەتێكى بەرچاو بەخۆیان‌و كۆمەڵ و وڵاتەكەیان بكەن.






  گفتوگۆ: 
   چۆن بتوانین لەناو خێزاندا بە مافەكانمان بەهرەمەند بین‌و ڕۆڵى خۆمان لەو ڕوەوە چییە؟
پرس: 
  منداڵ لە ئیسلامدا مافى بەسەر خێزانەكەیەوە هەیە, ئەو مافانە چ كاریگەریەكیان بەسەر پەروەردە بونییەوە هەیە؟

