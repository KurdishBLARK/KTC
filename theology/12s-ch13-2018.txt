
بەشی سێیەم
هێڵە گشتییەكانى تێڕوانینى ئیسلام بۆ 
 سیستمى ئابورى


[                         •      ]
 القصص77

وانەی سێزدەیەم
بنەماكانى  تێڕوانینى ئیسلام بۆ مەسەلە ئابورییەكان 
بۆچوونى ئیسلام  دەربارەى مەسەلە ئابورییەكان لەسەر كۆمەڵێك ڕوانگەو بنەما دامەزراوە  لەوانەش ئەمانەى خوارەوەن:
1- بنەماى جێنشینى: واتە بوونەوەر و هەرچى وا لە ناویدایە موڵكى خودایە و مرۆڤ لە زەویدا جێنشینیەتى: [                     •         ] البقرە 30. واتە: كاتێك پەروەردگار بە فریشتەكانى فەرموو من جێنشینێك بۆ خۆم لەسەر زەوى دادەنێم، فریشتەكانیش گوتیان: ئایا كەسێكى تێدا دادەنێی  خراپكارى تێدا بكات‌و  خوێنى تێدا بڕێژێت؟  لە كاتێكدا ئێمە  تۆ بە پاك و بێگەرد ڕادەگرین؟ پەروەردگار  وەڵامى دانەوە‌و فەرمووى:  بەڕاستى من شتانێك دەزانم كە ئێوە نایزانن.
ئەوەى لەم بنەمایەشدا دەكەوێتەوە ئەم دوو خاڵەى  خوارەوەیە:
ئـ- خاوەندارێتى مافێكى ڕەها نییە، بەڵكو لە بنەڕەتدا بەخششێكى خوداییە بۆیە پێویستە بە جوانى بەكار بێت‌و سوودى لێ وەربگیرێت، بە جۆرێك كە خێرو خۆشی خاوەن موڵكەكەو كۆمەڵ ‌و مرۆڤایەتى تێدا بێت. 
ب- ئامانجى خاوەندارێتى ئاوەدان كردنەوەى زەوى‌و باشتركردنى ژیانى  ئەو خەڵكانەی لە سەرى دەژین. 
2- بنەماى لێپرسینەوەى ڕۆژى دوایی: تێڕوانینى ئابورى ئیسلامى هەوڵ دەدات باوەڕى خەڵك بە قازانجى بەرەو پێش بردنى ئابورى‌و مامەڵەیەكى ئابورى پاك‌و دادپەروەرانە تر  بخاتە گەڕو سودى لێ وەربگرێت.خوداى گەورە دەفەرموێت:[                         •      ] القصص77.واتە: داواى ئەوە بكە كە خوداى گەورە لە ڕۆژى دواییدا  پێت دەبەخشێت‌و هەوڵى بۆ بدە، بەڵام لە هەمان كاتدا بەشی خۆشت لە دنیادا بیر نەچێت‌و بایەخى پێ بدە، باشبە هەروەك چۆن خودا باشی لەگەلأ كردووى، خراپە لە زەویدا مەنێرەوە، چونكە خودا خراپەكارانى خۆش ناوێت. 
     بەستنەوەى مەسەلەى مالأ‌و دارایی‌و سامان‌و خراپەكاریش لە ئایەتەكەدا ئاماژەیە بە پەیوەندیى نێوان هەردووكیانەوە، واتە هەركاتێك مالأ‌و سامان لە چوارچێوەى ڕێنوێنیەكانى ئاینى خوداو بەو جۆرەى خێرو خۆشی مرۆڤایەتى دەیخوازێت  بەكار نەهات،  دەبێتە سەرچاوەى ستەم‌و تاوان‌و خراپەكارى، لەم بنەمایەش  ئەم خاڵانەى خوارەوە دەكەوێتەوە:
ئـ- چاودێرى خودى مرۆڤ بەسەر خۆیەوە. ب- هاندان لەسەر كارى بەرهەمهێنەرو چاك لە دنیادا.
3- بنەماى مام ناوەندێتى (التوســگ): واتە دوركەوتنەوە لە یەك كاتدا  لە گۆشەگیرى‌و  وازهێنان  لە خۆشیەكانى دنیا لەگەلأ مالأ و سامان بە فیڕۆ دان‌و  نوقوم بوون لە تێركردنى ئارەزوەكان (التبژیر والاسراف)، ئیسلام داواى ژیانێكى مام ناوەندى  و هاوسەنگ لە شوێن كەوتووانى دەكات. 
خوداى گەورە لەم روەوە دەفەرموێت:[        •    • ] الأسرا‌و 29. واتە: دەستت بە تەواوى مەنوقێنە لە بەخشین‌و تەواویش مەیكەرەوە، تا لەو كەسانە نەبی سەرزەنشت دەكرێن‌و لە كارەكانیان دوادەكەون. ئەم بنەمایەش ئەم خاڵانەى خوارەوەى لێدەكەوێتەوە :
ئـ- ئازادى خاوەندارێتى (حریە التملك).
ب- ئازادى بەكارهێنان‌و مامەڵە پێكردن(حریە التصرف).
پ- ئازادى هەڵبژاردنى چالاكى ئابورى و كارى دڵخواز .
هەموو ئەوەش لە چوارچێوەى ڕێنوینیەكانى ئیسلام‌و ڕەچاوكردنى یاساو زیان نەگەیاندن بە گیان‌و ماڵى كەسانى دیكە.  
4- بنەماى زیان نەدان و زیان لێنەدان (لا چرر ولا چرار): مرۆڤ بۆى نییە زیان بە موڵك‌و ماڵى كەسێكى دیكە بگەیەنێت، گەرچى زیانیشت لێ بدەن، نابێت  هەوڵبدات بە زیان دانەوەى لە مالأ‌و سامانى ئەو كەسەى  زیانەكەى پێ گەیاندووە  قەرەبووى خۆى بكاتەوە، بەڵكو دەبێت پەنا بەرێتە بەر دادگاو بەو جۆرەى یاساو حوكمە شەرعیەكان دیارییان كردووە، مافى خۆى وەربگرێتەوە، ئەمەش لە پێناو رێگرى لە خراپە نانەوە لەناو كۆمەڵ و ڕەچاوكردنى چاكەو بەرژەوەندى گشتى.
خوداى گەورە دەفەرمووێت:[       •     ]  القصص77. واتە: هەوڵى خراپە نانەوە لە زەویدا مەدە، چونكە خودا خراپەكەكارانى خۆش ناوێت. لەم بنەمایەش  ئەم خالانەى خوارەوە  دەكەونەوە:
ئـ - پێویستە چالاكى ئابورى بەكەڵك  بێت‌و دور بێت لە زیان گەیاندن  بە خەڵك‌و كەسانى دى.
ب - وەدیهێنانى ئامانجە ئابورى‌و  پەرەپێدانى كۆمەڵ.
5- بنەماى كار و پاداشت :كاركردن لە ئیسلامدا عیبادەتەو ئەركە، لەو سۆنگەشەوە پێویستە هەموو كەس بە گوێرەى تواناى خۆى كار بكات، هەروەك خوداى گەورە دەفەرموێت: [                ] التوبە105. واتە: ئەى موحەممەد بە باوەڕداران بڵێ: كار بكەن لە داهاتوویەكى نزیكدا خوداو پێغەمبەرەكەى‌و باوەڕداران كارەكانتان دەبینن، دواى ئەوە  دەگەڕێنەوە  بۆ دنیاى ئاشكرا و پەنهان، لەوێشەوە خودا هەواڵى هەموو كردەوەكانتان پێدەدات.
لەم بنەمایەش ئەم  دووخاڵە دەكەونەوە:
ئـ - هاندان لەسەر كار و بەرهەمهێنان .      ب - مافى كرێ لە بەرامبەر  كارو موڵك.
6-بنەماى لە پێشینە بوونى  پێداویستیە پێویستەكان (الحاجات الچروریە): لە فقهى ئیسلامیدا پێداویستیەكانى مرۆڤ  بەسەر سێ ئاستدا دابەش بوون:
ئـ- پێداویستییە بنەڕەتیەكان(الچروریات): كە بریتین لە هەموو ئەو پێداویستیانەى بۆ پاراستن‌و مانەوەى ئاین‌و گیان‌و مالأ‌و ئەقلأ‌و وەچە پێویستن.
ب- پێداویستییە ژیان ئاسانكەرەكان(المیسرات): بریتین لە هەموو ئەو پێداویستیانەى ژیانى تاكەكەس لە سەریان نەوەستاوە، بەڵام بۆ ژیانێكى ئاسانترو خۆشگوزەرانتر پێویستن. 
پ- پێداویستییە جوانكارەكان(التحسینات): بریتین لە هەموو ئەو پێداویستیانەى بە وازلێهێنانیان ژیان پەكى ناكەوێت، بەڵام بە ئەوانەوە جوانترو ڕازاوەتر دەبێت.
لەم بنەمایەشەوە  ئەم خاڵانەى خوارەوە دەكەونەوە :
ئـ - پێناسە كردن‌و ناساندنى هەرسێ جۆرە پێداویستییەكە.
ب- دیاریكردنى  لە پێشتر بوون ( الأولویات)ى وەبەر هێنانى ئیسلامى، واتە لە پێشەوە بایەخ بە بەدیهێنانى  چ  پێداویستییەك بدرێت.
پ- دابەش كردنى كەرەسە ئابورییەكان بە گوێرەى ئاستى وەبەرهێنانى كۆمەڵ، بۆ ئەم پێداویستیانە، واتە گواستنەوە لە بەدیهێنانى پێداویستیەك بۆ ئەوەى دیكە بە گوێرەى تواناى كۆمەڵ لە دابینكردنیاندا. 

