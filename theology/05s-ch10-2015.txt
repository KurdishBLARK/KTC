

وەرزی دووەم


وانەی دەیەم
چەند دیمەنێك لە ژیانى پێغەمبەرمان (د.خ):
میهرەبانى پێغەمبەر (د.خ) بەرامبەر منداڵان
دواى ئەوەى باوكى چیڕۆكێكى سەبارەت میهرەبانى پێشەوامان موحەمەد (د.خ) بۆ شیرینى كچى گێرایەوە , ئەویش لەگەڵ شاهۆى براى كردیانە پەیڤینێك بەم شێوەیەى خوارەوە:
شیرین : زۆر جار هەردوو نەوەى پێغەمبەر (د.خ) حەسەن و حوسێن كە منداڵ بوون , لە كاتى نوێژى باپیریان موحەمەد (د.خ) دەچوونە سەر ملى پیرۆزى و لەسەر پشتى یارییان دەكرد , پێشەواش دڵى نەدەهات ئازاریان بدات , هەڵنەدەستایەوە تا خۆیان دەهاتنە خوارەوە . دواى نوێژەكەش هەردووكیانى لە باوەشى توند دەكرد و دەیفەرمو (ئەوەى منى خۆش دەوێ با ئەو دوانەشى خۆشبوێ) . شاهۆ گیان , تۆ لە ماڵ نەبووى كە باوكم ئەم باسەى بۆ گێڕامەوە . شاهۆ گوتى : ئەم كارەى پێغەمبەر (د.خ) زۆر گەورەو ناوازەیە , نیشانەى میهرو سۆزى زۆرو , هەستێكى پیرۆزە.
شیرین : ئەو هەڵوێستەى پێغەمبەر (د.خ) وانەیەكى گرنگە بۆ سەرجەم گەورەكان كەتوڕە نەبن لە بچوكەكان و هەوڵبدەن وەك باوك و دایك و مام و خاڵ بن بۆیان.
شاهۆ : بێگومان وایە . ئێمەش لە ماڵەوە كارى وا ناكەین گەورەكانمان بێزار بكەین هەروەها لە قوتابخانەش دڵى مامۆستایان و كارمەندان ئازار نادەین . رێز لە یاساكانى قوتابخانەش دەگرین.
شیرین گوتى: ئەزانى ئەگەر وابین لە ماڵیشەوە لاى باوك و دایك و گەورەكانى دیكە خۆشەویستتر دەبین.
شاهۆ : هیوادارم هەموو پێكەوە بە خۆشى بژین.










چەند پرسیارێك:
شیرین چى لە باوكى بیست بوو؟
ئەم دوو رستەى لاى راست بگەیەنە بە دێڕى گونجاو لە بەرامبەریاندا: 
كاتێك پێغەمبەر (د.خ) دەچووە سوژدە.............لە باوەشى دایدەنان.
كە لە نوێژ دەبۆوە.............. حەسەن و حوسێن دەچونە سەر ملى و پشتى.
سۆزى پێغەمبەر بەرانبەر منداڵان چۆن مەزەندە دەكەن ؟
كەسێكى دیكەت دیوە میهرەبان بوبێت بەرانبەر منداڵان ؟ چۆن دەیسەلمێنى؟
ئەو كەسەى منداڵى خۆى لە ئامێز نەگرێ و نەیلاوێنێتەوە , كارێكى باش دەكات؟
ئەم فەرمودەیە چەند جارێك بنوسەوە: (مَن أَحَبَّنی فَلّیُحِبَّ هژین).


