
وانەی چواردەیەم

5 - ئازادى بیر و بیروڕادەربڕین:
ئەم مافە ئەوە دەگەیەنێت كە مرۆڤ بە ڕاشكاوى یاخود بە ئاماژە ئازاد بێت لە دەربڕینى ئەو بیرو باوەڕەى پێیەتى، جا بە زمان بێت یاخود بە نوسین یان بە هەر هۆیەكى دیكەى ڕاگەیاندن و بڵاوكردنەوە.
ئیسلام لە ڕووى مێژوییەوە  یەكێك لەو ئاین‌و شەریعەتانە بووە كە عەقلأ‌و بیری مرۆڤى لە چەندەها كۆت و پێوەند و ترس ڕزگار كردووە، و هانى داوە ئازادانە بیر لە نهێنیەكانى گەردوون ‌و ژیانى خودى مرۆڤ بكاتەوە. هەروەها خوداى گەورە ستایشى زۆرى  خاوەن هۆشەكان و ئەو كەسانەی كردووە كە توانا ئەقڵیەكانى خۆیان بەكار دەهێنن و بە لاسایی كردنەوەى كوێرانەى باب‌و باپیران ‌و یاخود خەڵكانى دیكە ڕازى نابن:((إِنَّ فِی ژَلِكَ ڵێێاتٍ لَّقَوْمٍ ێتَفَكَّرُونَ))(الجاپیە13). :(( ۆمَا ێژَّكَّرُ إِلاَّ أُوْلُواْ الألْبَابِ))          (ێل عمران7).
ئەم ئایەتانە دەرى دەبڕن كە خاوەن هۆش‌و گۆشەكان‌و ئەوانەى بیردەكەنەوە تواناى تێگەیشتن لە نیشانەكانى خوداى گەورە‌و ناوەرۆكى پەیامى ئەویان هەیە.
مرۆڤ لە ڕوانگەى ئیسلامەوە ئازادە لەوەى لە چ بوارێكدا دەنوسێت‌و لێكۆڵینەوە بكات بە ڕەچاو كردنى نیزامى گشتی كۆمەڵ، نیشانەى ڕێزى ئیسلام بۆ بیر و باوەڕیش بە ئازادى بیرى بە ڕوونى لە مافى كۆشش (اجتهاد) كردندا دەر دەكەوێت، زانایان مافى خۆیانە بۆ وەڵامدانەوەى پرسیار و كێشە تازەكان بە پشت بەستن بە سەرچاوە ئیسلامیەكان هەوڵدان (اجتهاد) بكەن، واتە بیرى خۆیان بخەنە گەڕ و ڕاى خۆیان لەمەڕ ئەو بابەتانە و چۆنیەتى وەڵامدانەوە و چارەسەر كردنیان بخەنە روو.
باوەڕبوون بە مافى(اجتهاد) یش باوەڕبوونە بە مافى جیاوازى بیرى و رێز لێگرتنى چونكە زاناكان بیركردنەوەیان وەكو یەك نیەو زۆر جار دەربارەى مەسەلەیەكى دیاریكراو چەندەها ڕاو بۆچوونى  جیاوازیان هەبووەو هەیە.
 مافى جیاواز بوونیش ئەوە دەخوازێت كە نە دەسەڵات و دەوڵەت نە كۆڕێكى زانایان ناتوانن خەڵكى ناچار بكەن شوێن ڕایەكى دیاریكراو بكەون و ڕاكانى دیكە قەدەغە بكەن. 
 ئیسلام پەیامێكى بیرمەندى خودایی ڕون ‌و ئاشكراو بەهێزە هەرگیز لە ئازادى بیر و بیروباوەڕ نەترساوە  چونكە لە دۆخى ئازادیدا بەهاكانى دەگەشێتەوە,  ئیسلام كە مرۆڤى لە هەستیار ترین مەسەلەدا واتە مەسەلەى باوەڕ هێنان‌و هەڵبژاردنى  ئاین ئازاد كردبێت و مافى جیاوازى ئاینیشی بۆ خاوەن ئاینەكانى دیكە مسۆگەر كردبێت، ڕوونە كە لە ئاستەكانى دیكەى وەك بیرو  بیروڕاى سیاسی‌و كۆمەڵایەتى‌و ئابورى دا ئازادى  ڕێبازو دروشمێتى، بۆیە هەموو هەوڵێكى بۆ سەپاندنى بیرێكى دیاریكراو یاخود ڕێگە گرتن لەوەى خەڵكى لە چوارچێوەى یاساو پاراستنى پێكەوەژیانى  ئاشتیخوازانەدا گەر بەناوى ئیسلامیشەوە ئەنجام بدرێت، لە ناوەرۆكدا دژى گیانی ئیسلام‌و بەها باڵاكانیەتى و پێی ڕازى نییە، ئەگەر ئازادى بیر و بیروڕا لە ڕابردوودا گرنگ بوو بێت و ئیسلام بەو جۆرە سەیرى كردبێت مێژووى ئیسلامى ئەو هەموو بیر و بیروڕا جیاوازانەى بەخۆیەوە بینیبێت،  ئەوا بۆ ئەمڕۆ زۆر گرنگترە و خەڵكى بەرامبەر ئەم مەسەلەیە هەستیار ترن. 



پرس:
1ـ بۆچى دەبێت ئازادى بیر و بیروڕا دەربڕین دەستەبەر بكرێت ؟
2ـ ئایا ئیسلام قەدەغەى كردووە ئەقڵمان بەكار بێنین لە پێناو پێشخستنى شارستانیەت‌و داهێنانى نوێ؟

