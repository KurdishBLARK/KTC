
وانەى دەیەم
توڕەبون
 زیان وچارەسەر 
هەڵسوكەوتى مرۆڤ هەندێك جار لەحاڵەتێكى ئاسودەیى وهەندێك جاریش نائاسودەیى. وئەم حالەتە ناودەبڕى بە(ژیانى ویژدانى) وئەم حاڵەتە ویژدانیە هەندێك بەهۆى كاریگەرى جۆراوجۆر دەبێت بەهۆكارى (توڕەبون).
پێناسەى توڕەبون:
لاى زانا دەرونیەكان (دڵە ڕاوكێیەكى زۆرە كەتوشى تاكەكان دەبێت، لەبنەڕەتەوە دەرونیەو هەڵسوكەوتى ئەو تاكە دەگرێتەوە لە بوارى هەستكردن بە كارێك روودەدات) چونكە هەڵچوونە توندەكان، وەك پێكەنین یان گریان یان هەڵچونێكى بەهێز كارتێكردنێكە كە هەندێك جار كۆنترۆلى تەواوى ئەقل وهەست پێكردنى تیا لەدەست دەدات.

كاریگەریەكانى هەڵچون:
كاریگەریەكانى هەڵچوون لەسەر (لاشەو ئەقڵ وهەڵسوكەوت) بەگشتى دەكەوێت. زانایانى دەرون ناسى جیاوازى لەنێوان گۆڕانكارییە جەستەییە دیارەكان ودەرونییە نادیارەكان دەكەن وەك گۆڕانى ئامێرە پەرچەكردارە جیاوازەكان وچالاكى غوددەو تێكچونى بارى دەرونى وزیادبونى پاڵەپەستۆى خوێن. وەك (أبو حامد الغزالى) دەست نیشانى ئەو جیاوازیە دەكات ودەڵێت: (ئەگەر گڕى توڕەبوون تووندبوو خاوەنەكەى كوێردەبێت وهەڵچونى خوێن بەرزدەبێتەوەو خوێن بەرەو سەرەوەى جەستە بەرز دەبێتەوە وەك چۆن ئاوى كوڵاوى ناو مەنجەلێك بەرزدەبێتەوە ولەدەم وچاوى دا كۆدەبێتەو دەبێتە هۆى سوربونەوەى دەم وچاو).
لەكاریگەرى پەرچەكردارى توڕەیى لەسەر لاشەى مرۆڤ:
1-	گۆڕانى ڕەنگەكان.
2-	لەرزینى زۆرى دەستەكان.
3-	تێكچوونى جوڵەو قسەكردن.

كاریگەریە ئەقڵیەكانى تورەیى:
كاریگەرى توڕەبونى ئاسایى هاوكارە لەچاڵاكى هەڵسوكەوتى مرۆڤەكان. بەڵام كاریگەرى توڕەبونى زۆر پێچەوانەى بیركردنەوەى راست وهەڵسوكەوتى چالاكە. ژیرترین مرۆڤ ئەوانەن كەتوڕەییان كەمە. چونكە توڕەبونى زۆرو لە رادەبەدەر مرۆڤ لەبیركردنەوەى ڕاست لائەدات و مرۆڤ هیچ تێروانینێكى راستى نامینێت.

چارەسەرى توڕەبوون:
رێگاى چارەسەركردنى توڕەبون پشت بەستە بەلایەنى فیكرى وهەستى مرۆڤەكان بەپشت بەستنى مرۆڤ بەیەكێك لەم كارانە.
1-	بیركردنەوەى مرۆڤ لەو شتانەى كەباس لەپلەوپایەى كپكردنەوەى توڕەبون وئارامى وئارەزوكردن بۆ وەرگرتنى پاداشتى زۆر، بەمە توڕەبونەكەى كەم دەبێتەوە، خودا دەفەرموێت: [...ۆالْكَاڤِمِینَ الْغَیْڤَ ۆالْعَافِینَ عَنِ النَّاسِ ۆاللَّهُ یُحِبُّ الْمُحْسِنِینَ] (134 ێل عمران).نەفسى خۆى بترسێنى بەسزاى خودا.
2-	ئاگادارى خۆبكات لەسەرەنجامى دوژمنایەتى وتۆڵە سەندنەوە.
3-	بیر لەناشیرین بونى روخسارى خۆى بكاتەوە لەكاتى توڕەبون دا.
4-	بیر لەو هۆكارە بكاتەوە كەئەیگەیەنێت بەئارەزوى تۆڵە سەندنەوە بەمەش لەگرنگیەكەى كەم دەكاتەوە. بەڵام پشت بەست بەلایەنە پراكتیكیەكەوە بەگوتارو بەكردار:
ئـ-بە (گوتار): كە بەزمانى خۆت بڵێیت (أعوژ بالله من الشیگان الرجیم) بەمە دەرونت لەو توڕە بوونە رزگاردەكەیت ورێرەوەكەى دەگۆرێت بەرەو بیركردنەوەى چاك.

ب- یان بەكردار:  
1- بەگۆرینى شێوازى جەستەت (دابنیشە لەكاتى توڕەبوندا ئەگەر بەپێوەبویت)(بەڕاكشانت ئەگەر دانیشتبویت) وەك پێغەمبەر (د.خ) فەرمویەتى ((ان الغچب جمرە توقد فی القلب، ألم تر انتفاخ أوداجه وحمرە عینیه، فاژا وجد احدكم من ژلك شیئاً فان كان قائماً فلیجلس، وان كان جالساً فلیقم)).
زانا دەرون ناسەكان ئەم شێوازەى گۆڕینى جەستەییان باس كردووە. چونكە هەموو هەڵچوونێك ئەبێتە هۆى گۆڕینى شێوازى جەستەكان روكارى دەرەوەو ناوەوەوى وگۆڕینى ئەو شێوازانە دەبنە هۆى دامركاندنى توڕەییەكە.

2- یا بەگۆڕینى ناوەوەى جەستەكان (هەناوەكان) مەبەست لەمە هێوركردنەوەى بەشە هەناویەكانى جەستەى مرۆڤ لەكاتى هێرش وتێكچوونى بارى ئاسایى خۆیدا. و(غەزالى) بەڵگە بۆئەمە بەفەرمودەكەى پێغەمبەر (د.خ) دەهێنێتەوە كەفەرمویەتى: ((فان لم یزل ژلك فلیتوچأ بالما‌و البارد أو یغتسل فان النار لایگفئها الا الما‌و)).
واتە: (ئەگەر توڕەبونەكە بەردەوام بوو با دەست نوێژ بگرێت بەئاوێكى سارد یان خۆى بشوات چونكە ئاگرى توڕەیى ئاو نەبێت هیچ نایكوژێنێتەوە).

دەقە پیرۆزەكانى (قورئان) وفەرمودەكانى پێغەمبەر (د.خ) دەڕبارەى توڕەبون:
1- خودا فەرمویەتى: [ۆالَّژِینَ ێجْتَنِبُونَ كَبَائِرَ الْإِپْمِ ۆالْفَۆاحِشَ ۆإِژَا مَا غَچِبُوا هُمْ ێغْفِرُونَ] (الشورى37).
چونكە ئەوانەن كە گوناهى گەورەیان نەكردووە وەك هاوبەش بۆ خودا پەیداكردن وگوناهە زۆر گەورەكان ئەگەر توڕەبون ونەبونە هۆى ئازارى خەڵك وتۆڵە سەندنەوە لەبەرامبەرەكانیان بەڵام دانیان بەخۆدا گرتووە لەكاتى توڕەبوندا، چونكە كپكردنەوەى توڕەیى ودان بەخوداگرتن لەهەرە سیفەتە بەرزەكانە كەخاوەنەكەى ئەبێتە پێشەنگى باوەڕداران.
2- فەرموودەى پیرۆزى پێغەمبەر (د.خ) (عبدالله بن مسعود) دەڵێت پێغەمبەر فەرمووى (د.خ) ((لیس الشدید بالصرعە انَّما الشَّدید من یملك نفسه عند الغچب)) هاوڕابوونى لەسەرە.
لەمەوە بۆمان دەردەكەوێت ئەوەى دان بەخۆیدادەگرێت وئارام دەبێت لەكاتى توڕەبوندا ئەو پاڵەوان وبەهێزە نەك ئەوەى كەزۆرانبازى دەكات وبەرانبەرەكەى ئەدات بەزەوى دا.
      
گفتوگۆ
1- ئەمانە تەواو بكە:
ئـ- لەكاریگەریە ئەقلیەكان بۆ هەڵچوون وتوڕەبون ئەوانەن 1-...............                     2-................
ب- توڕەبونى ئاسایى هاوكارە لە........................
پ - كاریگەرى وكاردانەوەى توڕەبون لەجەستەدا دەرئەكەوێت لە:
ئـ- .......................،   ب- ............................، پ ـ- ........................ .
2- ئەو كارانە چین كەمرۆڤ پشتیان پێ دەبەستێت لەچارەسەركردنى توڕەبوندا.
ئـ-  ........................       ب- .......................
پ - ـ......................         ت- .......................
ج-.......................
3- ئایەتێكى قورئانى پیرۆز بلێ كە لەبەرتكردوە لەبارەى ئەو كەسانەى كەتوڕەبونیان كپ دەكەنەوە.
4- فەرمودەیەكى پێغەمبەر (د.خ) بنوسە دەربارەى خۆراگرتن لەكاتى توڕەبوندا.





