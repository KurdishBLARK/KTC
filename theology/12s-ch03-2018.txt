
وانەی سێیەم 

پاڵنەرەكانى ئەرێنی بوون لە ژیاندا :


     لەم ڕوەشەو گەر هەندێك لە ئیسلام ورد بینەوە‌و بە جوانى لە جەوهەر‌و ناوەڕۆكەكەى شارەزا بین، دەبینین كە جەخت لە چەندین بەهاو ڕەفتار‌و بنەما دەكاتەوە بۆ ئەرێنی بوون لەوانەش:
1 - بونەوەر‌و ژیان لە ڕوانگەى ئیسلامەوە ئامانجدارەو مرۆڤیش دەبێت لە ژیاندا بۆ ئەو ئامانجانە بژیی لە پێناویدا بەدیهاتووە:[            ](ص27).  واتە: ئێمە ئاسمانەكان و زەویمان بێ هودەو بێ ئامانج بەدینەهێناوە، ئەوە گومان‌و بۆچونى خوانەناسانە، ئامانجدار بوونیش لە ژیاندا هۆكارێكى گرنگى ئیجابی بوون و جوڵە و چالاكییە.
2 - فەلسەفەى ژیان لە ئیسلامدا تاقیكردنەوەیە لە پێناو ئەنجامدانى باشترین كردەوە، قورئانى پیرۆز دەربارەى فەلسەفەى تاقیكردنەوەى مرۆڤ لەم دنیایەدا دەفەرموێت:[         [1]         … [2] ](الملك1و2). واتە: پاكى بۆ ئەو خودایەى موڵك‌و دەسەڵاتى بە دەستەو بەسەر هەمو شتێكدا  توانایە، ئە‌م خودایە كە مردن‌و ژیانى بەدیهێناوە بۆ ئەوەى تاقیتان بكاتەوەو دەربكەوێت كە كێتان باشترین كردەوە ئەنجام دەدەن.
هەوڵدان بۆ باشترین خۆپێشخستنى بەردەوام‌و ورەو تێكۆشان دەخوازێت‌و ژیانى باوەڕدار پڕ دەكات لە جوڵە و ئەرێنی بوون.
3 – باوەڕ چاوگى ئومێد‌و گەشبینی, چونكە ئیمان بریتى یە لە باوەڕهێنان بە خودایەكى  میهرەبان، خوایەك سۆز‌و میهرەبانییەكى بێ سنورى هەیە ، كە لە كاتى پێویست بە هاناى مرۆڤەوە دێت‌و دەرگاى سۆز و خۆشی و بەخشینى لێ دەكاتەوە، خواى گەورەش دەفەرموێت:[       ] الحجر/ 56.
واتە: كێ هەیە لە بەزەیی پەروەردگارى نائومێد بێت، ئومێدیش خەسڵەتێكى كەسی ئەرێنی‌و پاڵنەرى كارو سەركەوتنە جگە لە گومڕایان.
4 - خوداى گەورە داوا لە باوەڕداران دەكات كار بكەن‌و دڵنیاش بن خودا‌و پێغەمبەر و باوەڕداران كارەكانیان دەبینن:[                  ] التوبە /105.واتە : ئەى (محمد) پێیان بڵێ ئیش بكەن پاشان خودا و پێغەمبەرەكەى‌و باوەڕداران كارەكانتان دەبینن، جا دەگەڕێنەوە بۆ جیهانى نادیار‌و ڕۆژى شایەتى دان لەو پێش هەواڵى هەموو كردەوەكانتان پێ دەدرێت كە لە دنیادا كردوتانن، وەڵام دانەوە بەم پەیامە خوداییەش ماناى بڕیاردانى ئەرێنی بوونە.
5 - خوداى گەورە لە چەندین ئایەت لە قورئاندا و پێغەمبەریش (د.خ) لە چەندین فەرمودەدا وێناى باوەڕداریان لەگەلأ كۆمەڵێك هەڵوێست‌و چالاكیدا كێشاوە، كە هەر باوەڕدارێك دەبێت هەوڵبدات لە ژیانى خۆیدا بەرجەستەیان بكات، وەك خوداى گەورە دەفەرموێت:[          ]  التوبە/71. 
واتە: ژنان‌و پیاوانى باوەڕدار  پشتیوان‌و یارمەتیدەر ‌وهاوسەنگەرى یەكترن، فەرمان دەكەن بە چاكە‌و بەرگرى دەكەن لە خراپە ، پێغەمبەر (د.خ) لە فەرمودەیەكدا دەفەرموێت:((من رأى منكم منكرا فلیغیره بیده ، فإن لم یستگع فبلسانه ، فإن لم یستگع فبقلبه ، وژلك أچعف الإیمان)) رواه احمد.
واتە: هەركەسێك لە ئێوە خراپەیەكى بینى  با هەوڵدات بە دەست بیگۆڕێت ، گەر بە دەست نەیتوانى  با هەوڵدات بە زمان بیگۆڕێت ، گەر ئەوەشی نەتوانى با لە دڵیدا ئەو كارە دزێوەى لا ناپەسەند بێت، هەڵبەتە ئەوە هەمووى بە ڕێككاری(چوابگ)ى خۆى‌و بە حیكمەت، ئەم فەرمودەش دەرى دەخات كە باوەڕدار نابێت بەرامبەر كارە دزێوەكان‌و خراپەكارییەكان بێ هەڵوێست بێت  بەڵكو دەبێت بە حیكمەت‌و لێزانى ‌و پشوودرێژى هەوڵى گۆڕینیان بدات.
6- خوداى گەورە داوا لە باوەڕداران دەكات كە لە خێر و چاكەكردندا كە بەرجەستەكەرى ئەرێنى   بوونى مرۆڤە لەگەلأ یەكدیدا لە پێشبڕكێدا بن: [        ]  البقرە 148. واتە:هەموو كەس و شوێنكەوتووانى ئاینێ ڕوگەیەكیان هەیە‌و ڕووى تێدەكەن، لە نێوان خۆتاندا بكەونە پێشبڕكێ كردن لەسەر خێرو چاكەو ئەنجامدانى كردەوەی باش. قورئان پشت هەڵكردن وخۆ بەلێپرسراو نەزانینى بەرامبەر توێژە لاواز ‌وكەم دەستەكانى كۆمەڵ بە نیشانەیەكى نەبوونى باوەڕ‌و بێباوەڕى دادەنێت. پێغەمبەریش (د.خ) لە فەرمودەیەكدا ناسنامەى موسوڵمانێتى تاكى باوەڕدار دەبەستێتەوە بە ئاستى بەشدارى كردن لە چالاكیە گشتیەكان‌و بەخەمەوە بوونى كۆمەڵ و دەفەرموێت:(( ۆمَنْ ڵم ێهتَمّ بأمڕ المسلِمین  فَڵیسَ مِنهُم)). واتە: هەر كەسێك بە تەنگ ژیان‌و چارەنووسی موسوڵمانان‌و كۆمەڵەكەیەوە نەبێت ‌و پەرۆشیان نەبێت ئەوە لەوان نییە، چونكە هەر وەك لە فەرمودەیەكى دیكەدا دەرى بڕیوە باوەڕداران لە هاوسۆزى‌و بەخەمەوە بوونیان بۆ یەكدی  وەك یەك جەستە وان‌و هەست بە خۆشی‌و ناخۆشی یەكدی دەكەن، وەرگێڕانى هەموو ئەم بەهایانە  بۆ سەر ئاستى كۆمەڵ دەتوانێت ڕۆحێكى بەهێزى ئەرێنی بوون بخوڵقێنێت.
7- لە دیدى باوەڕدارەوە ژیان كۆمەڵێك دەرفەتە‌و پێغەمبەریش (د.خ) داواى لێ كردوە ئەو دەرفەتانە بقۆزێتەوە‌و لە دەستیان نەدات هەروەك پێغەمبەرى پێشەوا لە فەرمودەیەكدا دەفەرموێت:(( إغتنم خمسا قبل خمس: شبابك قبل هرمك، وصحتك قبل سقمك، وغناك قبل فقرك، وفراغك قبل شغلك، وحیاتك قبل موتك )) رواه النسائی والبیهقی. واتە: پێنج شت بە دەرفەت بزانن پێش پێنج شت: گەنجیت بە دەرفەت بزانە پێش ئەوەى پیرى دابێت، ساغیت بە دەرفەت بزانە پێش ئەوەى نەخۆش بیت، دەوڵەمەندیت بە دەرفەت بزانە پێش ئەوەى هەژارى ڕوت تێ بكات، دەست بەتاڵیت بە دەرفەت بزانە پێش ئەوەى سەرقالأ بیت، كۆى ژیانى ئەم دنیایەشت بە دەرفەت بزانە پێش ئەوەى كۆچى دوایی بكەیت‌و ئەم ژیانە بەجێ بهێڵیت. باوەڕ ئەو هەستە بۆ مرۆڤ دروست دەكات كە ساتەكانى ژیان بە نرخن، خودا سوێند بە كات دەخوات(والعصر) هەر لەو سورەتەشداو دواى ئەم سوێندە دەفەرموێت: ئەوەى مرۆڤ لە دۆڕاندن و زیانمەندى ڕزگار دەكات باوەڕ‌و كردەوەى چاكە.

پرس:
1 – ئەو هەڵوێست‌و چالاكییانە چین، كە هەر باوەڕدارێك دەبێت هەوڵبدات لە ژیانى خۆیدا بەرجەستەیان بكات؟
2 – ئەركی باوەڕدار بەرامبەر كار‌و كردەوەی دزێو چییە؟

گفتوگۆ:
      كەسانێك هەن هۆی دواكەوتنی كۆمەڵەكانیان بۆ ئیسلام‌و باوەڕ دەگێڕنەوە. لە ڕۆشنایی ئەو وانانەی پێشوو ئەو بەڵگانە چین كە دەیسەلمێنن كە باوەڕ‌و تێگەیشتنى ڕاست لە ئیسلام پاڵنەرێكى گەورەى مرۆڤن بۆ ئەرێنی بوون ‌و كار‌و چالاكى ‌و داهێنان نەك بە پێچەوانەوە.

