وانەی دەیەم 

چەند وێنەیەك لە خۆنەویستی هاوەڵان (ر.خ)


   خۆنەویستی‌واتای ئەوەیە كە كەسانی دیكە لە خۆت لە پێشتر بزانیت، بۆ بە دەستهێنانی بەرژەوەندییەك یان سودێك یان بەر گرتن لە زەرەرێك، یەكەم نەوە لە موسوڵمانان پێشەنگی چاكبوون بۆمان، لەم رەوشتە چاكە، كە لە لایەن خودای گەورە زۆر رەوشتێكی خۆشویستراوە.هەر وەك رەوشتە چاكەكانی دیكە.
ئا بەم وشانە مامۆستا چووە ناو باسەكەوە، پێش ئەوەی كارەكان بە سەر قوتابییەكاندا دابەش بكات، كە لێی كۆبووبوونەوە، لە دواى ئەوەی لە هەولێرەوە گەیشتنە هاوینە هەواری بێخاڵ، لە گەشتێكی بەهاریدا.
شوان كە یەكێك بوو لە خوێندكارەكان داوای لە مامۆستا كرد چیڕۆكیكی جێكەوتیان بۆ بگێڕێتەوە لەم بوارە، چونكە بەڕێزی مامۆستای پەروەردەی ئیسلامییە‌و لە ژیاننامەی پێغەمبەر(دخ)‌و هاوەڵانی(رخ) شارەزاییەكی باشی هەیە.
مامۆستا سوپاسی كرد‌و گوتی: كاتێك موسوڵمانان لە مەكەوە كۆچیان كرد بۆ مەدینە، لە دواى خۆیان سامان‌و كەس‌و كاریان جێهێشتبوو، پێغەمبەر (د.خ) برایەتی بنیاتنا لە نێوان هەر موسوڵمانێكی كۆچكردووی خەڵكی مەكە –كە ژمارەیان كەم بوو- ‌وموسوڵمانێكی پشتیوانى خەڵكی مەدینە، هەر موسوڵمانێكی خەڵكی مەدینە ئارەزووی دەكرد بەشی لەم كارە چاكە هەبێت.
سەعدی كوری رەبیعی- پشتیوان- بووە برا‌و پاڵپشتی عەبدولڕەحمانی كوڕی عەوفی كۆچكردوو.
سەعد بە عەبدولڕەحمانی گوت: دوو رەز‌و دوو هاوسەرم هەن، دەمەوێت خۆت سەر پشك بیت‌و بۆ خۆت هەڵبژێریت لە هەر شتەو یەكێكیان بۆ تۆ، چونكە من لە دەوڵەمەندترین خەڵكی مەدینەم‌و سامانێكی زۆرم هەیە. 
عەبدولڕەحمان زۆر سوپاسی كرد‌و نزای خێری بۆ كرد‌و گوتی: خودا ماڵ‌و خێزانەكەت بپارێزێت‌و بەركەت بخاتە ناویان، تەنها ئەوەم لە تۆ دەوێت رێی بازاڕم نیشان بدەیت؛ چونكە من دەمەوێت لە دەستكەوتی كاری خۆم نان بخۆم، هەروەها بە هێزم‌و توانای كارم هەیە.
جا عەبدولڕەحمان كاری كرد‌و خوداش دەرگای رۆزی‌و دەهەندی لێكردەوە‌و بووە خاوەن سامانێكی باش، بە هۆی پشت بە خۆ بەستن لە پاش پشت بە خودا بەستن.
بەم كارەی سەعد نمونەیەكی بێ وێنەی نواند لە خۆنەویستی، ئەی رۆڵەكانم دەبێت ئێمەش لە نێو خۆماندا ئاوەها بین، خودای گەورەش دەربارەی ئەو هاوەڵانە دەفەرموێت:((ویۆپرون على انفسهم ولو كان بهم خصاصە)).
دوای ئەوە سارا هەستا چیڕۆكێكی خۆنەویستی دەربارەی پێشەوا عەلی كوڕی ئەبو تالیب (رخ) لە گەڵ خێزانەكەی گێڕایەوە، كە باوكی بۆی گێڕابووە، كە زانایەكی ئاینییە، ئەویش بە خوێندنەوەی ئەم ئایەتە پیرۆزە دەستی پێكرد:((ۆیُگْعِمُونَ الگَّعَامَ عَڵى حُبِّهِ مِسْكِینًا ۆێتِیمًا ۆأَسِیرًا 8  إِنَّمَا نُگْعِمُكُمْ لِۆجْهِ اللَّهِ ڵا نُڕیدُ مِنكُمْ جَزَا‌و ۆڵا شُكُورًا9))(الانسان 8-9) لە سەر پێشەوا عەلی‌و خێزانەكەی هاتۆتە خوارەوە, چونكە بۆ ماوەی سێ شەو لە دوای یەك بە برسێتی مانەوە، لە بەر ئەوەی ئێوارەی هەر سێ رۆژەكە (هەژارێك‌و هەتیوێك‌و دیلێك)ی برسی دەهاتە بەر دەرگایان، ئەوانیش خۆیان برسی دەكرد‌و نانەكەیان بەوان دەبەخشی لە رێی خودا بۆ ئەوەی تێر بخۆن.
بە مەش هەموو قوتابییان تێگەیشتن كە مرۆڤ دەبێت چۆن رەفتار بكات لەگەڵ مرۆڤی برای، بۆیە هەر یەكیكیان هەستا‌و دەستیكرد بە ئەنجامدانی كارێك، بۆ ئەوەی هاوڕێیەكەی بحەسێتەوە، بەمەش رۆژی گەشتەكەیان بە خۆشی بردە سەر‌و بە ئاسوودەیی ئێوارە گەڕانەوە بۆ هەولێر،‌و توانیشیان لەو كاتەی لەناو پاسەكە بوون ئەو ئایەتە پیرۆزانە لە بەر بكەن بە یارمەتی مامۆستاكەیان، دەیانگوت: سوپاس بۆ خودا بە ساغی‌و سەلامەتی گەڕاینەوە.

راهێنان :
مامۆستا هەڵدەستێت بە دابەشكردنی قوتابییەكان بۆ چەند تیپێك، بۆ ئەوەی یارمەتی ئەو قوتابییانە بدەن كە لەوان بچووكترن‌و لە پۆلەكانی یەكەم‌و دووەمن، لە گۆڕەپانی قوتابخانە‌و كاتێك لە شەقام دەپەڕنەوە لە پاش كۆتایی هاتنی دەوام. ئەمەش گیانى برایەتی‌و خۆنەویستی‌و هاوكاری لە دڵیاندا دەچێنێت.

گفتوگۆ :
وەڵامی ئەم پرسیارانە بدەوە:
1 – قوتابییەكانی پۆلی شەشەم لە گەشتەكەیان بۆ كوێ چوون ؟
2 – كێ داوای لە مامۆستا كرد چیڕۆكێكیان دەربارەی خۆنەویستی بۆ بگێڕێتەوە ؟
3 – كێ چیڕۆكەكەی خۆنەویستی پێشەوا عەلی(ر.خ) گێڕایەوە ؟
4 – پێشەوا‌و خێزانەكەى چەند رۆژ بە برسێتی مانەوە ؟ بۆ چی ؟


چالاكی :
مامۆستا داوا لە قوتابییان دەكات لە ماڵەوە حاڵەتێك یان وێنەیەك لە خۆنەویستی یان هاوكاری، كە گوێ بیستی بووبن یان لەگەڵیدا ژیابن لەگەڵ كەس‌و كاریان، تا لە وانەی داهاتوو بیگێڕنەوە‌و یان بیخوێننەوە.
