
وانەى حەوتەم: 
داوەكانى شـــــەیـتـــان
   
      شەیتان كە دوژمنى مرۆڤە‌و خۆى لەو بە گەورەتر دەزانێت، سوێندى خواردووە كە بەندەكانى خوداى گەورە لە ڕێگەى ڕاست لابدات‌و فریویان بدات‌و تۆڵەى دەركردنى لە بارەگاى خودایان لێ بكاتەوە، كارى ئەو دروستكردنى وەسوەسە‌و وادە‌و بەڵێنى درۆیە.
     ئامڕازى دەستیشى هەواو هەوەس‌و ئارەزووەكانى مرۆڤە، كە دەیەوێت لەم ڕێگەیەوە مرۆڤ لە خشتە بەرێت‌و هیواو ئامانجى پوچ بخاتە مێشكیەوە، سەرەنجام دوچارى چەندین ئازار‌و دەردەسەرى‌و ناڕەحەتى ئەم دونیا‌و ئەو دونیاى بكات، شەیتان بە چەندین شێواز دژ بە مرۆڤ كار دەكات‌و بۆ ئەنجام دانی تاوان‌و سەرپێچى كردنى فەرمانى پەروەدگار هانی دەدات، لەوانەش:
1- ڕازاندنەوە‌و جوان نیشاندانى تاوان‌و خراپە. هەر وەك خوداى گەورە دەفەرموێت: ((ۆزَیَّنَ ڵهُمُ الشَّیْگَانُ مَا كَانُواْ ێعْمَلُونَ))(ألأنعام 43). واتە: شەیتان كارو كردەوەكانى بۆ ڕازاندنەوە.
2- سەرگەرم كردنى مرۆڤەكان بەهەواو هەوەس ئارەزووی دونیاییەوە . هەر وەك خوداى گەورە دەفەرمووێت :(( اسْتَحْۆژَ عَڵیْهِمُ الشَّیْگَانُ فَأَنسَاهُمْ ژِكْرَ اللَّهِ أُوْڵئِكَ حِزْبُ الشَّیْگَانِ أَڵا إِنَّ حِزْبَ الشَّیْگَانِ هُمُ الْخَاسِرُونَ)) (المجادلە 19).واتە: شەیتان دەستى بەسەر دڵ‌و دەرونیاندا گرتووە‌و خستونیە، ژێر هەژموونى خۆیەوە‌و یادى خوداى لە بیر بردنەوە ئەوانەى واشیان لێ هاتبێت دۆست‌و لایەنگرى شەیتانن، بەڵام بەڕاستى دۆستان‌و لایەنگرانى شەیتان دۆڕاوو زەرەرمەندن.
3- بێ ئاگاكردنى مرۆڤ لە یادى خوداو ئەو كارانەى كەوا دەكەن مرۆڤ خوداى لەبیر نەچێت وەكو نوێژ و چاندنى تۆوى ڕق‌و كینە‌و دوژمنایەتى لە نێوان مرۆڤەكاندا. هەر وەك خوداى گەورە دەفەرمووێت:(( إِنَّمَا یُڕیدُ الشَّیْگَانُ أَن یُوقِعَ بَیْنَكُمُ الْعَدَاۆەَ ۆالْبَغْچَا‌و فِی الْخَمْڕ ۆالْمَیْسِڕ ۆێصُدَّكُمْ عَن ژِكْڕ اللّهِ ۆعَنِ الصَّڵاەِ فَهَلْ أَنتُم مُّنتَهُونَ 91)) (المائدە 91).  واتە: شەیتان لە ڕێی مەى خواردنەوە‌و قومار كردنەوە دەیەوێت دوژمنایەتى‌و ڕق‌و كینە بخاتە نێوانتانەوە ‌وە ڕێگریتان لە یادى خوداو نوێژكردن لێ دەكات. جا داخۆ ئێوە واز لە خواردنەوە‌و قومار دەهێنن‌و كۆڵیان لێ دەدەن؟ 
   بۆیە مرۆڤ دەبێت ئاگاداری ئەو ڕێگە‌و شێوازانە بێت‌و بەگوێی شەیتان نەكات‌و نەچێتە داوى ئەوەوە. چونكە دوایى جگە لە پەشیمانى هیچى دیكەی بۆ نامێنێتەوە. لێرەدا پێویستە ئەوە بزانین كە شەیتان ناتوانێت بەسەر باوەڕدارى ڕاستەقینەدا سەربكەوێت . كاتێك مرۆڤیش لە خشتە دەبات دوایى لە دواڕۆژدا خۆى لێ بەرى دەكات‌و دەڵێت ئەوە خەتاى خۆى بووە‌و من هیچ دەسەڵاتێكم بەسەر ئەودا نەبووە. ئەو خۆى لاواز بووەو بە گوێی منى كردووە، هەروەك خوداى گەورە دەفەرمووێت:      (( ۆقَاڵ الشَّیْگَانُ ڵمَّا قُچِێ الأَمْرُ إِنَّ اللّهَ ۆعَدَكُمْ ۆعْدَ الْحَقِّ ۆۆعَدتُّكُمْ فَأَخْڵفْتُكُمْ ۆمَا كَانَ لِێ عَڵیْكُم مِّن سُلْگَانٍ إِلاَّ أَن دَعَوْتُكُمْ فَاسْتَجَبْتُمْ لِی فَڵا تَلُومُونِی ۆلُومُواْ أَنفُسَكُم مَّا أَنَاْ بِمُصْڕخِكُمْ ۆمَا أَنتُمْ بِمُصْڕخِیَّ إِنِّی كَفَرْتُ بِمَێ أَشْرَكْتُمُونِ مِن قَبْلُ إِنَّ الڤَّالِمِینَ ڵهُمْ عَژَابٌ أَلِیمٌ)) (ابراهیم 22).
   واتە: كاتێك كار تەواو بوو شەیتان دەڵێت: خوداى گەورە بەڵێنى هەق‌و ڕاستى پێ دان، منیش بەڵێنم پێدان، بەڵام بە پێچەوانەى ئەوەوە جوڵامەوە‌و كارم بە بەڵێنەكانم نەكرد، من هیچ دەسەڵاتێكم بەسەر ئێوەدا  نەبوو، تەنها ئەوەندە نەبێت كە بانگی ئێوە بكەم‌و ئێوەش وەڵامى بانگەكەتان دامەوە. كەواتە سەرزەنشتى من مەكەن‌و سەرزەنشتى خۆتان بكەن، ئێستاش نەمن بەفریاى ئێوە دەكەوم‌و نە ئێوەش بە فریاى من دەكەون، من بێ باوەڕم بەوەى ئێوە هاوبەشتان بۆ خودا پەیداكرد ستەمكاران سزاى بەسوێیان هەیە. 
     دیارە هیچ مرۆڤێكى زیرەك‌و هۆشیار‌و خەمخۆر بۆ چارەنووس‌و دواڕۆژى خۆى، ڕوو بە ڕووى ئەو چارەنووسە نابێتەوە.


گفتوگۆ:
1-  بیر لە ئایەتی (22)ی سورەتی ئیبراهیم، بكەرەوەو ڕۆڵى شەیتان لە گومڕاكردنى مرۆڤ ڕونبكەرەوە.
2- چ پەندێك لەم گفتوگۆیە وەردەگریت؟ 

