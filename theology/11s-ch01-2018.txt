
وەرزی یەكەم

بەشی یەكەم
باوەڕ (ئیمان)

وانەی یەكەم  
بــاوەڕناسـی
باوەڕ (ئیمان):
باوەڕ یاخود (ئیمان) هەستێكە لە دڵدا چەسپیوە و شوێنەوارەكەى لە گوفتارو ڕەفتارى مرۆڤى باوەڕداردا ەردەكەوێت.باوەڕ مەرجى وەرگرتنى كردەوەى چاكە و كلیلى كردنەوەى دەرگاى بەهەشتە .
وشەى (ئیمان) لە زمانى عەرەبى دا لە ڕیشەی (أمن) ەوە هاتووە كە ئاماژەیە بەو ئارامى و ئاسایشە دەرونیەى مرۆڤ لە سایەى باوەڕدا هەستى پێ دەكات‌و. ئاسایشی دەرونى بۆ مرۆڤ دابین دەكات و، ترس‌و نائارامى و دوودڵى و دڵە ڕاوكێی لێ دوردەخاتەوە و،  بەرەو كەنارى ئارامى و خۆشبەختى ڕێنوێنى دەكات. وشەی (مۆمن) یش لە بەشێ لە ماناكەیدا ئاماژەیە بۆ ئەوەى كە باوەڕدار دواى ئەوە خۆى دەگات بە ئاسودەیی و ئاسایشی دەرونى ئەویش لە ڕێی خۆیەوە هەوڵ دەدات خەڵكانى تریش لەم نیعمەتە بەهرەمەند بن. هەروەها لە ژیاندا كەسێكە ئاسودەیی و خێرو خۆشی بۆ كەسانی دیكە‌و كۆمەڵ دەوێت.
لە ڕوانگەى ئیسلامیشەوە ( ئیمان ) هەڵقوڵاوى بڕیارى ئازادى مرۆڤەكانە و بە زۆر ناسەپێنرێت هەروەك خوداى گەورە دەفەرموێت:(( ڵا إِكْرَاهَ فِی الدِّین  ِ…  ))(البقرە256).
 واتە: زۆركردن لە ئایندا نییە. هەموو كەس دەبێت بە ویستى خۆى ڕێگاى باوەڕو خواناسی‌و باوەڕدارى هەڵبژێرێت.
 چونكە ئەگەر زانست‌و زانیارى بە تەنها ناسینى شتەكان بێت. ئەوا باوەڕ جگە لە ناسین(معرفە) -كە دیارە زۆر گرنگە چونكە قوڵترین باوەڕ لە ناسینێكى قوڵەوە سەر هەڵدەدات- پێویستى بە خۆشەویستى ئەو كەسەیە بۆ ئەو شتەى كە باوەڕیی پێیەتى، بۆیە دەبێت جگە لە (ناسین) دوو بنەماى دیكەش لە پەیوەندى بە باوەڕ بوونیان هەبێت، كە ئەوانیش بریتین لە:
 ئـ - خۆشویستن.
ب - پشت بەستن و(اعتماد) لەسەر كردن.
بەم شێوەیە باوەڕدارى ڕاستەقینە تەنها باوەڕێكى وشكى عەقڵى بە خودا نییە، بەڵكو خوداى گەورە لە ڕوانگەى ناوو سیفەتەكانی‌و بەو جۆرەى خۆى پێ ناساندوین دەناسێت‌و هەست بە گەورەیی‌و نیعمەت‌و میهرەبانى‌و بەخششەكانى ئەو دەكات‌و پەى پێ دەبات‌و، دەیشیكات بە شوێنى ڕاز و نیازى. هەروەها خوداى گەورە دەفەرموێت:((إِنَّمَا الْمُۆْمِنُونَ الَّژِینَ إِژَا ژُكِرَ اللّهُ ۆجِڵتْ قُلُوبُهُمْ ۆإِژَا تُلِێتْ عَڵیْهِمْ ێێاتُهُ زَادَتْهُمْ إِیمَانًا ۆعَڵى رَبِّهِمْ ێتَۆكَّلُونَ2 الَّژِینَ یُقِیمُونَ الصَّڵاەَ ۆمِمَّا رَزَقْنَاهُمْ یُنفِقُونَ3 أُوْڵئِكَ هُمُ الْمُۆْمِنُونَ حَقًّا لَّهُمْ دَرَجَاتٌ عِندَ رَبِّهِمْ ۆمَغْفِرَەٌ ۆڕزْقٌ كَڕیمٌ4)) (الانفال 2-4).
واتە: باوەڕدارانى ڕاستەقینە ئەو كەسانەن كە كاتێك یادى خودا دەكرێت‌و ناوى ئەو دەبرێت دڵیان دادەخورپێت‌و ناسك دەبێت، و كاتێك بەڵگە‌و ئایەتەكانى خودایان بەسەردا دەخوێندرێتەوە‌و باوەڕیان بەهێزتر دەبێت‌و پشت بە خوداى خۆیان دەبەستن. ئەوانەى نوێژ بەرپا دەكەن و لەو ماڵەى هەیانە دەبەخشن. بەراستى ئەوانە باوەڕدارى ڕاستەقینەن.لاى پەروەردگاریان پلە‌و پایەیەكى بەرزو لێخۆشبوون‌و رۆزییەكى زۆرى بێ منەتیان هەیە.
بۆ ئەوەى مرۆڤیش بگات بەم ئاستە لە چێژ‌و سود وەرگرتن لە باوەڕ و بەرهەمە شیرینەكانى، دەبێت باوەڕەكە بەرەنجامى خواناسین بێت‌و لە دەرگاى خۆشەویستییەوە  بچێتە ناو باغى باوەڕ‌و تێگەیشتنێكى راست‌و دروستى دەربارەى ئاینى خوداى گەورە و ڕێگاكانى گەیشتن بە خوداو بەدەست هێنانى لێخۆشبون ‌و یارمەتیدانى ئەو هەبێت.  
لە ئایەتەكەوە ڕوون دەبێتەوە باوەڕى ڕاستەقینە جۆش‌و خرۆشێكى زۆر  لە دلأ‌و دەرونى خاوەنەكەیدا پەیدا دەكات‌و.
هەروەها ڕونى دەكاتەوە كە یەكێك لە بەرهەمەكانى باوەڕ‌و نیشانەیەك لەسەر قوڵی‌و ناوەرۆكدارى  ئەو،  ئەنجامدانى نوێژەكان بە گەرم و گوڕى.چونكە ئایەتەكە باس لە نوێژ بەرپا كردن دەكات كە ماناى شۆڕشێكى رۆحى لێ دەخوێنرێتەوە. هەروەها وا لە مرۆڤ دەكات فێرى بەخشین‌و هاوسۆزى دەرببڕێت لەگەلأ مرۆڤەكانى دیكەدا بێت و تەنها بۆ خۆى نەژى.
لە قورئاندا كە باسی (باوەڕ) دەكرێت لە زۆربەى هەرە زۆرى كاتەكاندا باسی كردەوەى چاكیشی بە دوادا دێت.
واتە قورئان بە گشتى باسی باوەڕدارى چاكەكار دەكات ، ئەمەش پەیوەندى توندوتۆڵى نێوان باوەڕ و كار‌و رەفتارى چاكى مرۆڤ دەردەخات، و دەیسەلمێنێت باوەڕدار و چاكە خوازی‌و ڕەوشت بەرزى بە قوڵى بە ناو یەكدا چوون‌و بە ئاسانى لە یەكتر جیاناكرێنەوە، چونكە باوەڕدار باوەڕى بە ژیان‌و جیهانێكى دیكە هەیە كە تێیدا زیندو دەبێتەوە و لەوێدا لەسەر ژیانى ئەم جیهانەدا لێى دەپرسرێتەوە، تاقیكردنەوەشی لەسەر كارى باش ئەنجامدان‌و چاكەخوازبوونە، هەروەها (باوەڕ) سەرچاوەى چەندین هەست‌و سۆزى پاكەو ئەم هەستانەش مرۆڤ لەسەر چاكەخوازى هاندەدەن‌و چاكە كردن دەكەن بە بەشێكى جیانەكراوە  لە كەسێتى باوەڕدار.









پرس :
1 - باوەڕ ( ئیمان ) چییە ؟
2 - باوەڕدارى ڕاستەقینە كێیە ؟
3 - باوەڕ چ پەیوەندییەكى بە ئاسایشى دەرونیەوە هەیە؟

گفتوگۆ : 
    پەیوەندى باوەڕ و كردەوەى چاكە چییە؟ 



