
خێری چاكەكردن لەگەڵ دایك و باوكدا

   دەگێڕنەوە كە لە سەردەمی پێغەمبەر (د خ) گەنجێك بە ناوی عەلقەمە هەبوو، زۆر خوداپەرست بوو نوێژ‌و رۆژو چاكەى زۆری دەكرد، ئەم پیاوە نەخۆش كەوت‌و نەخۆشییەكەى زۆر گران بوو، هاوسەرەكەی چووە خزمەت پێغەمبەر (دخ) پێی راگەیاند:(عەلقەمەی مێردم زۆر نەخۆشە بۆیە ویستم حاڵیت پێ رابگەێنم).
   پێغەمبەر (دخ) عەمار‌و سوهەیب‌و بیلالی ناردن بۆ لای ، وپێیانی گوت شایەتمانی پێ بێنن، ئەوانیش چوون بۆ لای عەلقەمە بینیان كە لە دوا هەناسە دایە بۆیە شایەتمانیان تەلقین كرد, بەڵام زوبانی بە شایەتمان نەدەگەڕا، ئەوانیش هەواڵەكەیان بە پێغەمبەر(دخ) راگەیاند.
   پێغەمبەر (دخ) فەرمووی: كەس لە دایبابی زیندووە؟
   گوتیان: ئەی پێغەمبەری خودا دایكێكی پیری هەیە، پێغەمبەر (دخ) بە دوایا نارد بە قاسیدەكەی گوت: ئەگەر دەتوانێ بڕوات با بێتە لای پێغەمبەری خودا.
   قاسیدەكە چوو بۆ لای قسەی پێغەمبەری خودای پێ راگەیاند.
   ئەویش گوتی: گیانم بە قوربانی بێت لە سەر منە بچمە خزمەتی‌و دەستی دایە دارێك‌و چووە خزمەت پێغەمبەر(دخ) وسەلامی لێكرد‌و ئەویش وەڵامی سەلامەكەی دایەوەو پێى گوت: دایكی عەلقەمە راستیم پێ بڵێ چونكە ئەگەر راستی نەڵێى ئەوا سروشم لە خوداوە بۆ دێت: عەلقەمە لەگەڵ تۆدا چۆن بوو؟
دایكی عەلقەمە گوتی: ئەی پێغەمبەری خودا نوێژ‌و رۆژو چاكەى زۆری دەكرد.
   پێغەمبەر(دخ) فەرمووی: ئەی تۆ؟
   دایكی عەلقەمە گوتی: من لێی توڕەم. ئەو ژنەكەی پێ باشتربوو لە من ‌وسەرپێچی فەرمانی دەكردم.
   پێغەمبەر(دخ) فەرمووی: توڕەبوونی دایكی واى كردووە عەلقەمە زوبانی لاڵ بێت لە گوتنی شایتمان.
  ئەوجا فەرمانی بە بیلال دا: بڕۆ دارێكی زۆر كۆبكەوە.
   دایكی عەلقەمە گوتی: ئەی پێغەمبەری خودا چ دەكەی؟ ئەویش فەرمووی: لە پێش تۆ بە ئاگر دەیسوتێنم.
   دایكی عەلقەمە گوتی: ئەی پێغەمبەری خودا دڵم بەرگەی ئەوە ناگرێت كوڕەكەم لە پێش چاوم بە ئاگر بسوتێنیت.
   پێغەمبەر(دخ) فەرموی: دایكی عەلقەمە  سزای خودا توندتر‌و بەردەوامترە، گەر دەتەوێ خودا لێی خۆشبێت ئەوا لێی رازی بە، سوێند بە وەی نەفسی منی بە دەستە نە نوێژ نە رۆژ‌و و نە چاكە بە كەڵكی عەلقەمە نایەت گەر تۆ لێی توڕە بیت.
  دایكی عەلقەمە گوتی: ئەی پێغەمبەری خودا من خودا ‌و هەموو فریشتەكانی‌و ئەو موسڵمانانەی لێرە ئامادەن دەكەمە گەواهیدەر كە لە عەلقەمەی كورم رازی بووم.
   پێغەمبەر(دخ) فەرموی: بیلال بڕۆ بزانە دەتوانێت بڵێت (لا اله الا الله) یان نا؟ نە وەك دایكی عەلقەمە لە شەرمی من ئەو قسەیەی كردبێت.
   كاتێك بیلال چووە ژوورەوە گوێى لێ بوو عەلقەمە دەڵێت: (لا اله الا الله).
   بیلال چووە ژوورەوەو گوتی: خەڵكینە توڕەبوونی دایكی عەلقەمە وایكردبوو زوبانی لاڵ بێت لە گوتنی شایەتمان، رەزامەندی ئەو زوبانی كردەوە.
   لە هەمان رۆژدا عەلقەمە گیانی لە دەست دا، پێغەمبەر (دخ) فەرمانی دا بیشۆن‌و كفنی بكەن‌و نوێژی لە سەر كرد‌و ئامادەی بە خاكسپاردنی بوو، ‌وە فەرمووی ئەی كۆچكەران‌و پشتیوانان: ((من فچَّل زوجتـه على أمُّه فعلیه لعنـە الله والملائكە والناس أجمعین، لایقبل الله منه صرفاً ولا عدلاً إلا أن یتوب إلى الله عز وجل ویحسن إلیها ویگلب رچاها. فرچى الله فی رچاها وسخگ الله فی سخگها)). 
واتە: هەركەسێك ژنەكەى لەدایكى پێ باشتر بێت, ئەوا نەفرەتى خودا و فریشتەكان و هەموو خەڵكى لێ دەبێت, خوداش هیچ چاكەو دادپەروەرى لێ وەرناگرێت, تاكو پەشیمان دەبێتەوە و چاكەى لەگەڵدا دەكات و داواى رەزامەندى لێ دەكات, چونكە رەزامەندى خودا و توڕەبوونى لە رەزامەندى و توڕەبوونى دایكەوەیە. 


راهێنان
(1)
مامۆستا بە گوێرەی ئاستەكانیان داوا لە قوتابییەكان دەكات ئەو ئایەتانەی سورەتی (ئیسرا) بخوێننەوە كە باس لە چاكە لە گەڵ دایباب دەكەن.
(2)
مامۆستا داوا لە هەندێك لە قوتابییان بكات چیڕۆكێك یان بە سەر هاتێك ئامادە بكەن كە باس لە رێزگرتنی دایباب دەكەن بۆ وانەی داهاتوو بە هاوكاری خێزانەكانیان.
 (3)
وشە لە گەڵ یەك گونجاوەكانی هەردوو ستوون بە یەك بگەێنە.
رێزگرتنی دایباب                          (بابە) بانگ دەكەین

واخفچ لهما                               كاتی دواكەوتن لە چوونەوە بۆ ماڵ

دەبێت داوای لێبوردن بكەین           (دایە) بانگ دەكەین

باوك بە                                      جناح الژُّل                  

دایك بە                                     ئەركی سەر شانی منداڵانە


چالاكی :
1 – ئەم دوو ئایەتە لە سوڕەتی ئیسرا لەبەر بكە: ((ۆقَچَى رَبُّكَ أَلاَّ تَعْبُدُواْ إِلاَّ إِیَّاهُ ۆبِالْۆالِدَیْنِ إِحْسَانًا إِمَّا ێبْلُغَنَّ عِندَكَ الْكِبَرَ أَحَدُهُمَا أَوْ كِڵاهُمَا فَڵا تَقُل لَّهُمَێ أُفّ ۆڵا تَنْهَرْهُمَا ۆقُل لَّهُمَا قَوْلاً كَڕیمًا23 ۆاخْفِچْ ڵهُمَا جَنَاحَ الژُّلِّ مِنَ الرَّحْمَەِ ۆقُل رَّبِّ ارْحَمْهُمَا كَمَا رَبَّێانِی صَغِیرًا24))        (الاسرا‌و 23-24)
