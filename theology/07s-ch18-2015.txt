
وانەی هەژدەم
نوێژ كردن بەكۆمەڵ (جەماعەت)
چاكە و پلەی نوێژكردنی بە كۆمەڵ:
ئاینی ئیسلام بایەخ دەدات بەكاری بە كۆمەڵ، و دژ بە دووبەرەكی،چ لە رووی پەرستش یان مامەڵە و  كاروباری رۆژانە. خودای پەروەردگار هەركارێكی هەرەوەز بە پیرۆز ناوزەددەكات بە مەرجێك سود بەخش بێت و لە چوار چێوەی رەزامەندی دابێت. هەروەها پێغەمبەرمان (د.خ) بەم فەرمودەیەی خودارەوە جەخت لەسەر نوێژی بەكۆمەڵ دەكاتەوە كە دەفەرموێت:((صلاە الجماعە أفچل من صلاە الفرد بسبع و عشرین درجە)).
واتە: نوێژ بە كۆمەڵكردن بە (27) پلە باشترە لە نوێژ بەتاك كردن.لەبەر گرنگی بەكۆمەڵ نوێژكردن، تەنانەت بە دووكەس، واتە پێشنوێژ و كەسێك لەگەڵیدا، ئەو پاداشتەی بۆ (نوێژ كردنی بە كۆمەڵ) هەیە، دەیانگرێتەوە. تا ژمارەشیان پتربێت لای خودا باشتر و پاداشتیش زیاترە. وەك سەروەرمان (د.خ) دەفەرموێت: ((صلاە الرجل مع الرجل ازكى من صلاته وحده وصلاته مع الرجلین ازكى من صلاته مع الرجل وما كان أكپر، فهو أحب الى الله تعالى)) ئەحمەد و ئەبو داود و نسائی گێڕاویانەتەوە. واتە: نوێژێ بە دوو كەس  پێكەوە بكرێت لە نوێژی تاكە كەس و بەسێ كەس لە دوو كەس و هەروەها تا ژمارەیان زیاتر بێت، لای خودا پاداشتی زیاتر دەست دەكەوێت.
پلە و فەزڵی جێی (نوێژی بە كۆمەڵ):
1-	ئەنجامدانی نوێژی بە كۆمەڵ لە مزگەوتدا پلەی باشترە لە هەر جێیەكی دیكە.
2-	ئەگەر نەكرا نوێژەكە لە مزگەوتابێت، ئەوا لە جێی بۆ دیاریكراو بێت. لە قوتابخانەكان یان فەرمانگە یان رێ، ئەوا باشترە.
3-	پاداشتی نوێژی مزگەوتێك هەنگاوی زیاتری بۆ بنرێت، پترە. بۆ ژنان هەیە، نوێژی كۆمەڵ لە مزگەوت و لە پشت پیاوان رابوەستن.
گفتوگۆ
1-	پلەی نوێژی بە كۆمەڵ روونبكەوە.
2-	بە بەڵگە روونی بكەوە نوێژی بە كۆمەڵ پلەی زیاترە.
3-	نوێژی بە كۆمەڵ بە دوو كەس ئەنجامدەدرێت؟
4-	ئەم بۆشاییانە پڕ بكەرەوە:
1-	پاداشتی نوێژی.........زیاترە لە نوێژكردن بە تاك.
2-	ئەنجامدانی نوێژ بە كۆمەڵ لە ........ دا چاكەی زیاترە لە هەر جێیەكی دیكە.
3-	ژنان بۆیان هەیە نوێژ بە كۆمەڵ ئەنجامبدەن لە .......
4-	تا ژمارەی نوێژ كاران پتر بێت لە نوێژی ..........لای خودا باشترە.