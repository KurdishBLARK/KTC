
وانەی بیست‌و دووەم
عەلى كوڕى ئەبى تالیب
خودا لێى رازى بێت
ناوو نازناوى:
ناوى (عەلى كوڕى ئەبى تالب (عەبدولمەناف)ى كوڕى عەبدولموتەلیب كوڕى هاشم)ە ئامۆزاى پێغەمبەرى خودایە (د.خ) بە(ئەبوحەسەن) ناسراوە، نازناوى (أمیر المۆمنین)ەو، چوارەم جێنشینى راشدینە. 10 ساڵ پێش هاتنى سروش بۆپێغەمبەر (د.خ) لەدایك بووە لەساڵى (40)ى كۆچیدا كۆچى كردووە. گیانى خۆى بۆپێغەمبەر بەختكردووە.
ئەو شەوەى پێغەمبەر (د.خ) مەككەى بەجێهێشت وكۆچى كرد بۆمەدینە، عەلى كوڕى ئەبى تالیب لەجێگەكەیدا مایەوە لەبەر دوو هۆ:
1-	سەرتێكدان لەو جەنگاوەرە قورەیشیانەى هاتبون پێغەمبەر (د.خ) بكوژن، تا هەست نەكەن لەماڵ چۆتە دەرەوە.
2-	بەمەبەستى گێڕانەوەى سپاردەكان بۆخاوەنەكانیان كەلاى پێغەمبەر (د.خ) دایان نابوو.


بەشداریەكانى پێشەوا عەلى لەچالاكیە جەنگیەكاندا

مێژوونوسان كۆدەنگن لەسەر بەشداریكردنى پێشەواعەلى لەجەنگى بەدرو گۆڕەپانەكانى دیكەى جەنگدا جگە لەتەبوك، لەزۆر جێیشدا پێغەمبەر (دخ) ئاڵاى دەدایە دەستى. گرینگترین ئەو جەنگ وهێرشانەى بەشداربوە تیایدا ئەمانەن:
1-	دەستە نێردراوەكان (حركە السرایا).
2-	غەزوەى قوشەیرە.
3-	جەنگى بەدرى یەكەم.
4-	جەنگى ئوحود.
5-	جەنگى بەنى نەزیر.
6-	جەنگى حمرا‌و الاسد.
7-	جەنگى ئەحزاب (خەندەق).

دەنگدان بەجێنشینی عەلى كوڕى ئەبى تالیب

     بەهەلبژاردن پێشەوا عەلى كرایە جێنشین ئەمەش دواى شەهیدبونى جێنشینى سێیەم(عوسمان كوڕى عەففان)، چونكە لەمەدینەدا كەسیان لەو شایستەتر بەدینەكرد هەرچەندە خۆى نەیدەویست ئەو بەرپرسیە وەرگرێت. بەڵام سوربوونى هاوەڵان لەسەر دەنگدان بەپێشەوا عەلى ناچارى كرد ئەو ئەركە قەبوڵكات. ماوەى جێنشینى (4ساڵ و9مانگ و3رۆژ) بوو.


واتاى چەمكى كارگێرى لاى پێشەواى موسڵمانان، عەلى(ر.خ)

1-	بوونى شارەزایى زانست.
2-	لەناوبردنى دۆگمایى.
3-	چاودێرى هۆشیارانە.
4-	كار پێسپاردن بەپێى رێساى پێویست، نەك لەرێى پەیوەندیى كەسییەوە.


گفتوگۆ

1-	ماوەى جێنشینى عەلى كوڕى ئەبى تالیب چەندبوو.
2-	هەڵبژاردنى عەلى بە جێنشین چۆن بوو.
3-	چاودێرى لەكارگێریدا دەبێت چۆن بێت.
