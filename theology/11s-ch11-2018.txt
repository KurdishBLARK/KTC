
وانەی یازدەیەم
دەســــتە بەرییەكانى
ئیسلام بۆ مافى ئاسایشی تاكەكەس
ئیسلام مافى ئاسایشی تاكەكانى هەروا بە گشتى وەك بنەمایەك مسۆگەر نەكردووە.  بەڵكو كۆمەڵێك رێساى داناوە بۆ دەستەبەركردنی مافەكانى بە تایبەتیش لە بوارى یاسا و دادگاكاندا لە گرنگترین ئەو دەستەبەریانەش ئەمانەى خوارەوەن:
1 - بنەماى كەسێتى بوونى لێپرسراوێتى تاوانكارى (مبدأ شخصیە المسۆولیە الجنائیە)ئەویش ئەوەیە كە هەموو كەس لە كردەوەكانى خۆى لێپرسراوە و لە تاوانى كەسێكى دیكە لێى ناپرسرێتەوە و بە هۆى خراپەى یەكێكى دیكە سزا نادرێت:(( ۆڵا تَزِرُ ۆازِرَەٌ وِزْرَ أُخْرَى ...)).(فاگر18) واتە: هیچ كەس ئۆباڵى تاوانى كەسی دیكەى ناكەوێتە ئەستۆ  .
     پێغەمبەریش(دخ) لە فەرمودەیەكدا دەفەرموێت :((لا یۆخژ الرجل بجریرە  ابیه ولا بجریرە أخیه)).    واتە: مرۆڤ  بەهۆى تاوانى باوكى یاخود براكەیەوە لێی ناپێچرێتەوە‌و دووچارى لێپرسراوێتى نابێت، لێرەشەوە ڕەفتارى دوژمنایەتى لە ناو خێڵەكانداو ڕەفتارى دەسەڵاتە ستەمكارەكان كە كەس و كارى مرۆڤ لەسەر هەڵوێست یاخود تاوانى كەسێك خێزانێك یاخود بنەماڵەو خێڵێك ئازار دەدەن و ئاسایشى ژیان و شەرەف‌و ماڵیان دەخەنە مەترسییەوە، نائیسلامى و ناڕەوایە. 
 2 - مافى شەرعى بوون یاخود یاسایی بوونى سزا و تاوانەكان:  واتە: هیچ تاوانێك سزاى لەسەر نیە  مەگەر لە پێش ئەوەوە مرۆڤەكان  لە ئەنجامنەدانى هۆشیار نەكرابنەوە و قەدەغە بوونى رانەگەیەنرابێت. 
ئەمەش لە یاساى دانراوى سەردەمدا بە بنەماى  : ( هیچ تاوان و سزایەك  بە گوێرەى یاسا نەبێت بوونى نیە  ) ناودەبرێت، چەندین ئایەت و فەرمودەمان هەیە جەخت لەسەر ئەم بنەمایە دەكەنەوە:((... ۆمَا كُنَّا مُعَژِّبِینَ حَتَّى نَبْعَپَ رَسُولاً))(الاسرا‌و15) واتە: هیچ گروپ‌و نەتەوەیەكمان سزا نەداوە پێش ئەوەى پێغەمبەریان بۆ ڕەوانە بكەین‌و حەڵال‌و حەرامیان بۆ ڕوون بكاتەوە.
     بە گوێرەى ئەمەش ئیسلام لایەنگرى دەوڵەتى یاسایە و نابێت كەس لە دەرەوەى یاسایەكى پەیڕەوكراوى دادپەرورانە‌و بنەما شەرعیەكان دووچارى لێ پێچینەوە بێت‌و ماف‌و ئەركەكانى فەرمانڕەواو هاوڵاتیانیش ڕون‌و ئاشكرا بێت. 
3 - بنەماى نەگەڕانەوەى كاریگەرى  یاساكانى سزادان بۆ پێش دەرچونیان (مبدأ عدم رجعیە القوانین): چونكە خەڵكى لە كاتێكدا لە ماف‌و ئازادییەكانى خۆیان بەهرەمەندن لەو كاتانەى ئەوەى دەیكەن رێ پێدراوە و هیچ قەدەغەیەكى یاسایی لەسەر نییە، ئەگەر ئەم بنەمایە نەبوایە دەترسان لەوەى لە دواڕۆژدا ئەم ڕەفتارانە بە یاسا قەدەغە بكرێن و لەسەرى سزا بدرێن و بەمەش هەستیان بە دڵنیایی نەدەكرد.
    كاتێك زینا و دزى و خواردنەوە و بوختان كردن لە قورئاندا حەرام كران ئەو دەقانەى لەم روەوە دابەزین بەسەر ئەم ڕەفتارانەدا لە پێش دابەزینەكەدا جێ بەجێ نەكران‌و  لە دواى ئەوەوە دەست بە پیادە كردنیان كرا .

4 - بنەماى لە بنەڕەتدا هەموو كەس بێ تاوانە : 
لە روانگەى ئیسلامەوە هەموو مرۆڤێك بێ تاوانە  تا لە ڕێی رێ‌و شوێنە یاسایی‌و دادگاییەكانەوە تۆمەتێكى بەسەردا ساغ دەبێتەوە، پێغەمبەر(دخ) دەفەرموێت:((كُلُّ مَولوُدٍ یُوڵدُ عَلى الفگرە)). واتە: هەموو منداڵێك بە پاكى لەدایك دەبێت‌و هیچ تاوان‌و خراپەیەكى لەگەلأ لەدایك نابێت.
     یەكێك لە بەرەنجامەكانى ئەم بنەمایەش ئەوەیە  ئەگەر یەكێك باسی ئەوە بكات مافى بەلاى یەكێكى دیكەوەیە، دەبێت ئەم داواكارە بەڵگە و شایەت بێنێت بۆ چەسپاندنى داواكەى و  كەسی شكات لێكراو داواى بەڵگەى لێ ناكرێت بۆ ڕەتكردنەوەى ئەو داوایە ، چونكە لە بنەڕەتدا وا دانراوە كە مافى كەسی لا نیە، هەروەها یەكێكى دیكە لە بەرەنجامەكانى بنەماكە ئەوەیە ئەگەر گومانێك لە كێشەیەكدا هەبوو لە بەردەم دادگا بە قازانجى لایەنى سكاڵالێكراو و تۆمەتبار  لێكدەدرێتەوەو یەكلایی دەكرێتەوە. 












پرس:
1ـ بۆچى بۆ بەهرەمەند بوون لە مافى ئاسایش پێویستیمان بە كۆمەڵێك دەستەبەرییە ؟
2ـ بوونى دەستەبەرییەكان لە ئیسلامدا بۆ بەهرەمەند بوون لە مافى ئاسایش چى دەگەیەنێت ؟

