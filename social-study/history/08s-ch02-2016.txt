
بەندى دووەم
دەوڵەتى ئیسلامى لە سەردەمى خەلیفەكانى ڕاشدیندا
(11ك – 41ك / 632 – 661ز)
          پاش كۆچى دوایی پێغەمبەر (د.خ) (11ك / 632ز)، سیستەمێكى فەرمانڕەوایی تازە لە دەوڵەتى ئیسلامى سەرى هەڵدا، ئەویش سیستەمى خەلافەت بوو بۆ فەرمانڕەوایی، بەهۆى هاتنى یەك لەدواى یەكى چوار خەلیفە، لە دەوڵەتى ئیسلامى دا لەسەر ڕێ ‌و شوێنى پێغەمبەر (د.خ) كە فەرمانڕەواییان كرد، وەك (ئەبو بەكرى سەدیق) و (عومەرى كوڕى خەتاب) و (عوسمانى كوڕى عەففان) و (عەلى كوڕى ئەبى گالب) خودا لێیان ڕازى بێت، بە هەوڵ ‌و كۆششى ئەو خەلیفانە سنوورى دەوڵەتى ئیسلامى فراوانى بەخۆیەوە دیت ‌و پەیامى پیرۆزى ئیسلامیان لە دەرەوەى نیمچە دوورگەى عەرەب بڵاوكردەوە لەبەرپابەندیان بە ڕێبازى پێغەمبەر (د.خ) پێیان دەڵێن خەلیفەكانى ڕاشدى.

ئەبو بەكرى سەدیق (خودا لێى ڕازى بێت)  
     (ئەبو بەكر عەبدوڵلا كوڕى ئەبى قوحافە عوسمان كوڕى عامر تمیمى) بە دوو ساڵ پاش (ساڵى فیل) لە مەككە لەدایك بووە.
ئەبو بەكرى سەدیق دۆستایەتى لەگەڵ پێغەمبەر (د.خ) هەبووە، بەر لەوەى كە سروشى لە لایەن خواوە پێ بگات، و لەو كاتەى كە پەیامە پیرۆزەكەى ئیسلام بە پێغەمبەر (د.خ) گەیشتووە، یەكەم كەس لە پیاوان ئەبو بەكر بووە كە باوەڕى پێ هێناوەو موسڵمان بووە.
ئەبو بەكر پێش موسڵمان بوونى بە پیشەى بازرگانییەوە خەریك بووە.

بوونى بە خەلیفە
         كە پێغەمبەر لە ساڵى (11ك / 632ز) كۆچى دوایی كرد، دەوڵەتى ئیسلامى واى دەخواست كە یەكێك ببێت بە جێنشینى ‌و كاروبارى دەوڵەتى ئیسلامى لەسەر ڕێ و شوێنى ئەودا بەڕێوەببات ‌و ئەو پەیامە پیرۆزە بگەیەنێت بە نەوەكان، ئەوەبوو كە موسڵمانەكان لە مەدینە بە پشتیوانەكان ‌و كۆچكردووەكانەوە گفتیان داو ئەبو بەكرى سەدیق یان دیاریكرد بۆ جێنشینى (الخلیفە) پێغەمبەر (د.خ)، بەو گفتەش دەگوترێ گفتى تایبەت، چونكە تایبەت بوو بە چەند هاوەڵێكى پێغەمبەر (د.خ)، لە (سەقیفەى بەنى ساعده) و دەستنیشانكردنى ئەبو بەكر بۆ خەلافەت لە هەمان كاتدا بوو كە پێغەمبەر (د.خ) تێیدا كۆچى دوایی كردبوو.
وتارى ئەبو بەكرى سەدیق
(خودا لێى ڕازى بێت)  
    دواى ئەوەى كە موسڵمانەكان ئەبو بەكریان بە خەلیفەى پێغەمبەر (د.خ) دانا بۆ بەڕێوەبردنى كاروبارى دەوڵەتى ئیسلامى، ئەبو بەكریش وتارێكى گرنگى بۆ دان (خەڵكینە، من بە فەرماندەتان دانرام، لە هەمووتان باشتر نیم، ئەگەر باش بووم هاریكاریم لەگەڵدا بكەن ‌و ئەگەر خراپ بووم ڕاستم بكەنەوە، ڕاست گۆیی پاكییەو درۆش ناپاكییە، بێ هێزتان لاى من بەهێزە تا ئەو مافەى لێ زەوت كراوە بۆى دەگێڕمەوە خودا بیكات، بەهێزیشتان لاى من بێ هێزە تا ئەو مافەى لێ وەردەگرمەوە خودا بیكات، هەر نەتەوەیەك واز لە شەڕ لە ڕێى خودا (الجهاد) بهێنێت خودا سەر شۆڕى دەكات، گوێ ڕایەڵم بن تامن گوێ ڕایەڵى خوداو پێغەمبەر بم، ئەگەر سەرپێچى فەرمانەكانى خوداو پێغەمبەرم كرد لەسەرتانە سەرپێچى فەرمانەكانم بكەن).
دەوڵەتى ئیسلامى لە سەردەمى خەلیفە 
ئەبو بەكرى سەدیق (خودا لێى ڕازى بێت)
     پێغەمبەر (د.خ) لە دەوڵەتى ئیسلامیدا، هەوڵى دەدا كە ڕەگەزپەرستى ‌و تیرەگەرى لە نێوان موسڵمانان نەهێڵێت، زۆرجاران قورئان خوێنى بۆ ئەو تیرەو هۆزانە دەنارد كە باوەڕیان پێ هێنابوو، بەڵام بنەماى ئایینى ئیسلام تێ نەگەیشتبوون، و پیاوانى خۆى دەنارد بۆ كۆكردنەوەى زەكات بەپێى بنەماكانى ئایینى ئیسلام، پەیوەندى نێوان پێغەمبەر (د.خ) هەندێك لەو تیرەو هۆزانە پەیوەندییەك بوو كە لەسەر ئاستى كەسیەتى بووە نەك لەسەر ئاستى ئایینى، لەو كاتەى كە پێغەمبەر (د.خ) ماڵئاوایی كرد، ئەو تیرەو هۆزانە وایان دەیانزانى كە ئایین كۆتایی هات، بۆیە بەشێكى زۆرى ئەو تیرەو هۆزانەى نیمچەدوورگەى عەرەب لە ئایینى ئیسلام هەڵگەڕانەوە، لە مێژووى ئیسلامدا ناویان بە بزوتنەوەى هەڵگەڕاوەكان هاتووە.
هەندێك كەس لە پیاوان ‌و ئافرەتان دەركەوتن كە بانگەوازى پێغەمبەرایەتیان بۆ خۆیان دەكرد، و هانى ئەو هەڵگەڕاوانەیان دەدا بۆ دژایەتى كردنى ئایینى ئیسلام، لەوانەش (موسەیلەمەى كەژاب و ئەسوەد عەنسى و عەلقەمەى كوڕى سلاقە و گلیحە بنت خویلد الأسدی ........ زۆرانى تر).
خەلیفە ئەبو بەكرىسەدیق (خودا لێى ڕازى بێت) پاش ڕاوێژكردن لەگەڵ موسڵمانان ‌و فەرماندە سەربازییەكان، بڕیارىدا كە بە توندى بەرپەرچیان بداتەوە، فەرماندەى لەشكرى بە خالد كوڕى وەلید سپارد، و توانى بە سەریاندا زاڵ بێت ‌و دەوڵەتى ئیسلامى لە مەترسیان بپارێزێت.



هۆیەكانى بزووتنەوەى هەڵگەڕاوەكان  
بزوتنەوەى هەڵگەڕاوەكان لە سەردەمى خەلیفە ئەبو بەكرى سەدیق (خودا لێى ڕازى بێت) سەرى هەڵدا بەڵام ئەو ڕووداوە كت ‌و پڕ نەبوو، بەڵكو لە ئەنجامى كۆمەڵێك هۆكار هاتە كایەوە وەك:
1/ عەرەبەكانى نیمچەدوورگە شانازیان بە تیرەگەرى دەكرد، كە ئایینى ئیسلام بڵاو بووەوە، ناكۆكى ‌و دەمارگیرى نەهێشت، كە پێغەمبەر (د.خ) ماڵئاوایی یەك جارەكى كرد، ئەو عەرەبانە هەڵگەڕانەوە بۆ پیادەكردنى داب ‌و نەریتە كۆنەكانیان وایانزانى كە ئایینى ئیسلام كۆتایی پێهات.
2/ هەندێك تیرەو هۆز هەبوون لایەنگیرى پێغەمبەر (د.خ) بوون لەسەر ئاستى پەیوەندى كەسێتى ‌و سیاسى، بەڵام كە پێغەمبەر (د.خ) كۆچى دوایی كرد، ئەو پەیوەندى ‌و لایەنگیرییەیان بۆ ئیسلام نەما.
3/ زەكات دان هۆكارێكى گرنگ بوو بۆ هەڵگەڕانەوە بە تایبەتى لە هۆزەكانى یەمەن ‌و یەمامە كە ئامادەنەبوون زەكات بدەن. هۆزى (بنی تمیم) ئامادەیی خۆى ڕاگەیاند كە لە ژێر ئایینى ئیسلام دەمێنێتەوە بەمەرجى نەدانى زەكات.








سەركوتكردنەوەى بزوتنەوەى هەڵگەڕاوەكان
         خەلیفە ئەبو بەكرى سەدیق (خودا لێى ڕازى بێت) لە سەرەتاى سەرهەڵدانى بزووتنەوەى هەڵگەڕاوەكان هەستى كرد، كە مەترسیان بۆ سەر دەوڵەتى ئیسلامى هەیە، بۆیە بەدوو ڕێگە هەوڵى سەركوتكردنەوەى بزووتنەوەى هەڵگەڕاوەكانى دا.
1/ سەرەتا بەكارى دبلۆماسى دەستى پێكرد، وەك ناردنى هەندێك نێردراوى خۆى بۆ ناوچە جیاجیاكانى نیمچە دوورگەى عەرەبى، و داواى لە هەڵگەڕاوەكان كرد كە بگەڕێنەوە بۆ ناو كۆمەڵگاى ئیسلام و ژێر ئاڵاى ئیسلام.
2/ ڕێگاى دووەم بریتى بوو لە ئامادەكردنى لەشكرو دیاركردنى فەرماندەكانى، هێزەكە لە (11) لەشكر پێكهاتبوو، هەر سەرلەشكرێك ناوچەیەكى لە نیمچە دوورگەى عەرەبى پێ سپێردرابوو بۆ گێڕانەوەى بۆ ژێر ئاڵاى ئیسلام.
  پاش زنجیرە شەڕێك خەلیفەى ئیسلام سەركەوتنى بە دەست هێنا، زۆربەى ئەم ناوچانەى كە لە كاتى شەڕى هەڵگەڕاوەكان یاخى بوون كەوتنە ژێر ڕكێفى ئیسلامەوە. ئەبو بەكر لە ساڵى 13ى ك كۆچى دوایی كرد ماوەى خەلیفەتیەكەى دوو سالأ و سێ مانگ بوو.






عومەر كوڕى خەتاب (خودا لێى ڕازى بێت)
(13ك – 23ك / 634ز – 644ز)
        ناوى عومەرى كوڕى خەتاب كوڕى نوفیلە بە عودەى كوڕى كەعب دەگاتەوە پێغەمبەر (د.خ)، بنەماڵەى عودەى تیرەیەك بوون لە قوڕەیش، و باوكى عومەر كەسایەتیەكى دیارو پلەو پایەیەكى هەبوو لەناو قوڕەیشیەكان، عومەرى كوڕى خەتاب پێش ئیسلام بوونى خوێندنەوەو نووسینى بە دروستى دەزانى، سەردەمى لاوێتى بە شوانى لاى باوكى بردۆتە سەر، لە تەمەنى 26 بیست ‌و شەش ساڵیدا موسڵمان بووە، پێغەمبەر (د.خ) نازناوى (الفاروق)ى لێناوە، جگە لە كونیەى (أبو حەفس).
لەماوەى خەلافەتى عومەرى كوڕە خەتاب (خودا لێى ڕازى بێت) فتوحاتى ئیسلام دەستى پێكردووە، زۆربەى شوێنەكانى حیجاز و عێراق و شام ڕزگار كراون و سنورى دەوڵەتى ئیسلامى فراوانیى بەخۆیەوە دیت، كە لەسەر حسابى دەوڵەتى بێزنتینى ‌و ساسانى بوو.

كارە گرنگەكانى سەردەمى خەلیفە عومەر كوڕى خەتتاب
       هەرچەندە هەوڵى فراوانخوازى دەوڵەتى ئیسلامى لە سەردەمى خەلیفەى یەكەم ئەبو بەكر دەستى پێ كرد، بەڵام لە سەردەمى خەلیفە عومەرى كوڕى خەتتابداگەیشتە لووتكەى فەتحى دەوڵەتى ئیسلامى  شام ‌و عێراق ‌و كوردستان و ئێران و میسریشى گرتەوە، بۆیە فراوانبوونى دەوڵەتى ئیسلامى واى دەخواست كە سیستەمێك هەبێت بۆ ڕێكخستن ‌و گەشە پێدانى دام ‌و دەزگاكانى دەوڵەت، بە هۆى تێكەڵ بوونى شارستانى ئیسلامى بە شارستانى نەتەوەكانى تر لە ڕێگاى ئەو سیاسەتەوە، كە واى كرد موسڵمانەكان لە خاكى نەتەوەكانى تر نیشتەجێ ببن ‌و ئەوانیش تێكەڵ بە شارستانى ئیسلامى ببن، چ بەهۆى موسڵمان بوونەوە، یان بەهۆى بەرژەوەندیەكانى سیاسى و پەیوەندیەكانى كۆمەڵایەتى و ئابوورى.

1/ ڕێكخستنى بارى گوزەرانى سەربازەكان ‌و شوێنە ڕزگاركراوەكان:
             لەبەرئەوەى كە سەربازەكانى دەوڵەتى ئیسلامى لە پێناو بەرزكردنەوەى ئاڵاى ئیسلام ‌و بڵاوكردنەوەى ئایینى پیرۆزى ئیسلام تێدەكۆشان، لەسەر دەوڵەت بوو، كەبارى گوزەرانیان ڕێكبخات ‌و پێویستییەكانیان دابین بكات.


 2/ ڕێخكستنى دیوانەكان ‌و مووچەى سەربازان:
            لەگەڵ فراوان بوونى سنوورى دەوڵەتى ئیسلامى، بەهۆى سیاسەتى فراوانخوازییەوە، سەروەت ‌و سامانێكى زۆر لە دەوڵەتى ئیسلامى كەڵەكە بوو، بە تایبەتیش لە عێراق، كە گەنجینەى ساسانیەكان كەوتە دەست موسڵمانەكان، لە زێڕو زیوو خشڵى گرانبەهاى ئافرەتان ‌و قوماش ‌و جل ‌و بەرگى نایاب ‌و ئەو سەروەت ‌و سامانانە پێویستى بەوە هەبوو ڕێكبخرێـت، بە سیستەمێكى دادپەروەرانە بەسەر سەربازەكان دابەش بكرێت، چونكە سەربازەكان پیشەیەكى تریان نەبوو، بۆ دابینكردنى بژێویان بۆیە بەڕێوە ‌و دیوانى سەربازى دانرا، خەلیفە عومەر یەكەم كەس بووە، كە ناوى سەربازانى لە دیوانى سەربازى تۆمار كردووە و مووچەو یارمەتى بۆ بڕیونەتەوە.




3/ سیستەمى دارایی:
           ئەو سیستەمە خەلیفە عومەرى كوڕى خەتتاب (خوا لێى ڕازى بێت) داى مەزراند، سیستەمێكى دادپەروەرانەو دروست ‌و گونجاو بوو، بە پێى پێویستى نەتەوەكان كە تیایدا دەژیا، سەرچاوەى دادپەروەرییەكەى هەڵقوڵاوى قورئان ‌و فەرمودەكانى پێغەمبەر (د.خ) بووە.
   لەگەڵ كەڵەكەبوونى سەروەت ‌و سامان لە دەوڵەتى ئیسلامى، ئەو بارودۆخە واى دەخواست سیستەمێك دابمەزرێت بۆ ڕێكخستنى داهات ‌و خەرجییەكان، خەلیفە عومەر سیستەمێكى هێنایە كایەوە بەناوى (بیت المال) بۆ پاراستنى ماڵ ‌و موڵك ‌و ڕێكخستنى داهات ‌و خەرجییەكانى دەوڵەتى ئیسلامى كە وەك وەزارەتى دارایى سەردەمى ئێستا بوو.
ڕاهێنان
(بیت المال) ماڵ و موڵكى دەوڵەتى ئیسلامى تێدا دەپارێزرا .. 
لەم سەردەمەى ئیستا چ دەزگایەك جێگەى (بیت المال) دەگرێتەوە؟
  
گرنگترین داهاتەكانى (بیت المال) بریتى بوون لە:
(الخراج، الجزیە، الزكاە) (جزیە (سەرانە)، خەراج (زەویانە) یان موڵكانە.

4/ ڕێكخستنى كارگێڕى:
      لەپاش فراوانبوونى دەوڵەتى ئیسلامى، بە تایبەتیش لەسەردەمى خەلیفە عومەرى كوڕى خەتتاب (خوا لێى ڕازى بێت)، دەوڵەتى ئیسلامى دابەش ببوو، بۆ چەند یەكەیەكى بەڕێوەبردن، ئەویش بۆ ئاسانكردنى بەڕێوەبردنى كاروبارى دەوڵەت بووە وەك چاودێرى كردنە سەر داهات ‌و یەك لا كردنەوەى كێشەكانى كۆمەڵگا.
خەلیفە عومەرى كوڕى خەتتاب لەسەر هەر ولایەتێك فەرمانبەرێكى دانا، بۆ هەڵسوڕانى كاروبارى وولایەتەكە، كە دەسەڵاتى خەلیفەى وەرگرتبوو، پێى دەوترا سەردار (والی)، هەرسێ دەسەڵاتى یاسایی ‌و ڕاپەڕاندن ‌و قەزایی لە دەست دابوو، بۆ جێبەجێ كردنى كارەكانى پشتى بە ڕاوێژكارەكان دەبەست.

ڕاهێنان
دابەشبوونى كارگێڕى سەردەم پێكهاتووە لە

پارێزگا




5/ ساڵنامەى كۆچى:  
      بەر لە دەركەوتنى ساڵنامەى كۆچى، دانیشتوانى نیمچە دوورگەى عەرەب ڕووداوو كارەساتەكانیان بۆ دیاركردنى مێژوو بەكاردەهێن، نموونە ساڵى فیل ‌و شەڕى فجار دوو ڕووداوى مێژوویی گرنگ بوون لە نیمچە دوورگەى عەرەبى، بەڵام كە خەلیفە عومەر (خوا لێى ڕازى بێت) بوو بە خەلیفە پێغەمبەر (د.خ) بیرى كردەوە كە دەبێت ساڵنامەیەكى تایبەت بە موسڵمانان هەبێت، بۆ ئەو مەبەستەش یەكەم ڕۆژى كۆچكردنى پێغەمبەر (د.خ) لەگەڵ هاوەڵەكانى لە مەككەوە بۆ مەدینە بە ساڵى یەكەمى كۆچى دانا ( 1ك / 622ز ) و مانگى محرم بە یەكەم مانگى ساڵى كۆچى دانرا، و لەبەر ئەوەش ئەو كۆچە بە ساڵى یەكەم دانرا، چونكە ساڵێكى گرنگ بوو لە مێژووى ئیسلامى، و لەگەڵ ئەو كۆچكردنەش دەوڵەتى ئیسلامى لە مەدینە دامەزرا.
6/ دادوەرى: 
       لەسەردەمى خەلیفە ئەبو ئەبو بەكرى سەدیق (11ك / 13ك)، عومەرى كوڕى خەتتاب بە قازى ناسرابوو ئەمیش بەهۆى كەسایەتى هەق خوازو دادپەروەرى و چاونەترسیەكەى بوو. كە كێشەكانى یەكلا دەكردەوەو، كاتێك كە عومەرى كوڕى خەتتاب بە خەلیفە هەڵبژێردراو بەهۆى شەڕەكانى فراوانخوازییەوە دەوڵەتى ئیسلامى فراوان بوو، موسڵمانەكان بە نەتەوەكان گەیشتن، زۆرجاران كێشە لە نێوان موسڵمانەكان ‌و نەتەوەكانى تر سەرى هەڵدەدا، بۆیە پێویست بوو ئەو كێشانە بە دادپەروەرانە چارەسەر بكرێن.
بۆیە لەهەر ناوچەیەك قازى دانرا كە بەپێى شەریعەتى ئیسلامى كێشەكانى یەكلادەكردەوە.

  چاڵاكى/
   ((دادوەر نوێنەرى یاسایە))
   گرنگترین سیفەتەكانى دادوەر (قازى) چین ...؟








عوسمانى كوڕى عەففان (خوا لێى ڕأزى بێت)
(23 – 35ك / 644 – 656ز) 
      عوسمانى كوڕى عەففان كوڕى ئەبیلعاص، لە مەككە، بە پێنج سالأ دواى ساڵى (فیل) لەدایك بووە، لە موسڵمانەكانى بەرایی بووە، ناوبانگى بە زانیارى ئایینى ‌و بەشەرم ‌و دڵ پاكى ‌و خێرخوازى دەركردووە. و یەكێكیش بووە لەو (10) دە كەسەى كە مژدەى بەهەشتیان پێدراوە. پێغەمبەر (د.خ) ڕوقیەى كچى خۆى لێ مارە كرد، كاتێكیش ڕوقیە وەفاتى كرد، پێغەمبەر (د.خ) ئوم كەلسومى كچى لێ مارە كرد بۆیە نازناوى (ژو النورین) ى لێ نراوە.

ڕوداوە گرنگەكانى سەردەمى خەلیفە عوسمان كوڕى عەففان (خوا لێى ڕازى بێت)
          لە سەردەمى خەلیفە عوسمان كوڕى عەففان، سێ دیاردەى گرنگ دەركەتن، یەكەمیان جەنگەكانى ڕزگاركردن بوون، دووەمیان كۆكردنەوەى قورئانى پیرۆز بوو، وە سێیەمیشیان شەهیدكردنى خەلیفە عوسمانى كوڕى عەفان و سەرهەڵدانى ناكۆكى لە نێوان كۆمەڵگاى موسڵماناندا بوو.

1/ فتوحاتى ئیسلامى: 
          لە ساڵى (25ك / 645ز) لەشكرێكى لە سەربازەكانى شام ‌و عێراق ئامادەكرد بە فەرماندەى (حبیب بن مسلمە الفهری) بۆ دژایەتى ڕۆمە بیزەنتەكان لە باكورى كوردستان و ئەرمەنستان و گەیشتن بە(عموریە) ئاسیاى بچووك. لە ساڵى (27ك / 647ز) خەلیفە عوسمان ڕێگاى دا بە (عەبدولڵا كوڕى ئەبى سرح) كە ئەفریقیا ڕزگار بگات، ئەویش توانى بەرەو وڵاتى مەغریب بچێت ‌و گرابلس ڕزگار بكات تا گەیشتە سبیگلە (باكوورى شارى قەیرەوان)، هەر لە سەردەمى ئەم خەلیفەیە یەكەم كەشتیگەلى ئیسلامى دروست كرا كە توانى كەشتیگەلى ڕۆمە بیزەنتىیەكان لە دەریاى ناوەڕاست بشكێنن و چەند دورگەیەكى وەك قوبرص و ڕۆدس ڕزگار بكەن.

1/ كۆكردنەوەى قورئان:  
       كۆكردنەوەى قورئان لە كارە گرنگەكانى سەردەمى عوسمانى كوڕى عەففان (خوا لێى ڕازى بێت) بوو كۆكردنەوەش بە یەك جار نەكراوە، بەڵكو هەموو خەلیفەكانى ڕاشیدین بە پێى تواناى خۆیان بەشداریان لە كۆكردنەوەى قوررئان كردووە، لە سەردەمى خەلیفە ئەبو بەكرى سەدیق دەستى پێ كرا، لە دواى ماڵئاوایی خەلیفە ئەبو بەكر ئەوەندەى كرابوو بە خەلیفە عومەرى كوڕى خەتتاب سپێردرا.
و خەلیفە عومەرى كوڕى خەتتاب (خوا لێى ڕازى بێت) لەسەر هەمان ڕێو شوێنى ئەبو ئەبو بەكرى سەدیق ڕۆیشت بۆ كۆكردنەوەى قورئان، ئەوە لە لایەك لە لایەكى دیكەش حەزى خەڵك زیادى كرد بۆ خوێندنەوەى قورئان ‌و لەبەركردنى ‌و دووركەوتنەوە لە هەڵە، بۆیە خەلیفە عومەر هەوڵى دا كە قورئان جارێكى تر كۆبكاتەوەو، لە دواى شەهیدكردنى خەلیفە عومەر، ئەو قورئانە نووسراوە لاى (حەفسە)ى كچى خەلیفە عومەر پارێزرا.
قۆناغى دوایی كۆكردنەوەو نووسینەوەى قورئان لە سەردەمى خەلیفە عوسمانى كوڕى عەففان دەست پێدەكات، ئەویش لێژنەیەكى چوار كەسى پێكهێنا كە زمان پاراوو شارەزابوون، جگە لەوەى كە ئەوان جێى متمانەو  باوەڕى خەلیفە عوسمان بوون، بۆ بە ئاكام گەیاندنى ئەو ئەركە پیرۆزە، ئەوانیش (زید كوڕى پابت) و (سعید كوڕى عاص) و (عەبدولڵا كوڕى زبیر) و (عەبدولرەحمان كوڕى حارپ) بوون، و مێژوو نووسان كۆكن لەسەر ئەو لێژنەیە كە چوار دانە قورئانیان نووسیەوە، بۆ شارە سەرەكییەكان ‌و وڵاتەكانى دەوڵەتى ئیسلامیان نارد، وەك مەككەو دیمەشق ‌و بەسڕەو كوفە.

3/ شەهید كردنى خەلیفە عوسمان كوڕى عەففان (خوا لێى ڕازى بێت): 
       لە سەردەمى خەلیفە عوسمانى كوڕى عەفان (خوا لێى ڕازى بێت) هەندێك لە لەشكرى ئیسلام لە خەلیفە هەڵگەڕانەوەو كە بوونە هۆى شەهید كردنى خەلیفە لە ساڵى 35ك / 656ز ئەوەش بە كارەساتێكى گەورە لە مێژووى ئیسلام دەژمێردرێت كە پێى دەگوترێت (الفتنە الكبرى) (فیتنەى گەورە).













خەلیفە عەلى كوڕى ئەبى گالب
(35 – 40ك / 656 – 660ز)
      عەلى كوڕى ئەبى گالب (خوا لێى ڕازى بێت) كوڕى عەبدولمەناف كوڕى عەبدولموتەلب، ئامۆزاى پێغەمبەرە(د.خ) یەكێكیش بووە لە هاوەڵە نزیكەكانى، لە شارى مەككە لەدایك بووە، یەكەم كەس بووە لە لاوانى تازەپێگەیشتووكە موسڵمان بووە، لە سەرەتاى موسڵمان بوونیەوە لە ماڵى پێغەمبەر (د.خ) گەورە بووە، بەهۆى ئەوەى كە ئەبى گلب بارى ئابوورى ‌و گوزەرانى لاواز بووە.
لەو كاتەى كە پێغەمبەر (د.خ) هەستى كرد كە عەرەبە بێ باوەڕەكان هەوڵى كوشتنى دەدەن، بۆیە هەوڵى دا كە شارى مەككە بەجێ بهێڵێت ڕوو لەشارى یەپرب بكات، بۆ ئەو مەبەستەش (عەلى كوڕى ئەبى گالب) ى لە ماڵى خۆى لە ناو پێخەفى خۆى بەجێهێشت بۆ ئەوەى وا بزانن كە پێغەمبەر (د.خ) لە ماڵى خۆیەتى. لە هەموو شەڕەكانى پێغەمبەر (د.خ) بەشدارى كردووە تەنها لە شەڕى تبوك نەبێ، لە زۆربەى شەڕەكانیش هەڵگرى ئاڵاى موسڵمانان بووە.
پێغەمبەر(د.خ) فاتیمەى كچى خۆى لە عەلى كوڕى ئەبى گالب مارە كردووە. 

ڕووداوەكانى سەردەمى خەلیفە عەلى كوڕى ئەبى گالب (خوا لێى ڕأزى بێت):
          كە خەلیفە عەلى كوڕى ئەبى گالب دەسەڵاتى لە دەوڵەتى ئیسلامى وەرگرت، دەوڵەت توشى كێشەو گرفتى ناو خۆ هاتبوو بەهۆى شەهید كردنى خەلیفە عوسمان كوڕى عەففان (خوا لێى ڕازى بێت) لە لایەك لە یەكى دیكە قوڕەیشیەكانیش لە ویلایەتەكان سەروەت ‌و سامانێكى زۆریان كۆكردەوەو بەهۆى دەست گرتن بەسەر زەویە كشتوكاڵیەكان و لایەنى ئایینیان تا ڕادەیەك فەرامۆش كردبوو.
عەلى كوڕى ئەبى تالیب (خوا لێى ڕازى بێت) سەرەتا دەستى كرد بە لادانى ئەو والیانەى كە لە سەردەمى خەلیفە عوسمانى كوڕى عەففان (خوا لێى ڕازى بێت) دانرابوون، چونكە خەڵكى ولایەتەكان لە دەستى ئەو والیانە بەگازاندە بوون، وە هەوڵى دا هەندێك والى لایەنگرى خۆى لە شوێنى ئەو والیانە دابنێت كە لەگەڵ سیاسەتى دروستى خەلیفە عەلى كوڕى ئەبى تالیب دەگونجێن، بەناوبانگترین والى كە خەلیفە عەلى كوڕى ئەبى تالیب ویستى لاى بدات معاویەى كوڕى ئەبى سفیان بوو لە شام، چونكە معاویەو تیرەى ئومەوى دەیانویست شەهیدكردنى خەلیفە عوسمانى كوڕى عەففان (خوا لێى ڕازى بێت) بكەن بە بیانوو دروشمى سیاسەتیان بۆ گەیشتن بە دەسەڵات.
ڕاهێنان
پاش كۆچى دوایی پێغەمبەر (د.خ) لە سەردەمى ڕاشدییەكان
چوار خەلیفە حوكمرانیان كرد ئەمانەبوون.
                                                    عومەرى كوڕى خەتاب

قوتابى ئازیز سێ خانەى بەتاڵ بەناوى گونجاو پڕ بكەوە.

دەركەوتنى گروپى خەوارجەكان (الخوارج):
           خەوارجەكان بریتیبوون لە كۆمەڵە سەربازێكى لەشكرى خەلیفە عەلى كوڕى ئەبى گالب كە لەشەڕى (سیفین)لە لەشكرى عەلى جیابوونەوە، ئەو شەڕەش لە نێوان لەشكرى خەلیفە عەلى ‌و معاویە ڕووىدا، وە خەوارجەكان سەركردەیەكیان بۆخۆیان هەڵبژارد بەناوى (عەبدولڵا بن وهب الراسبی) و نازناوى خەلیفەیان (امیر المۆمنین) یان پێدا، خەلیفە عەلى بە توندى دژایەتى كردن، بە جم ‌و جۆڵى خەوارجەكان ئاسایش و جێگیرى دەوڵەتى ئیسلامى لە سەردەمى خەلیفە عەلىدا شێوێندرا، لە ئەنجامیشدا خەلیفە عەلى كوڕى ئەبى تالیب بە دەستى خەوارجەكان شەهید كرا جێگاى ئاماژەیە خەواریجەكان دواتر لەسەردەمى خەلافەتى ئومەوى و عەباسى بوونە دیارترین بزوتنەوەى دژى دەسەڵات.

(بەردەوامبوونى فتوحات)
       دواى دامەزراندنى دەوڵەتى ئیسلامى لە مەدینەدا، ئەو پەیامە پیرۆزە لە هەموو نیمچە دوورگەى عەرەبى بڵاوبووەوە، و یەكەیەكى ئایینى ‌و ڕامیارى لە دەوڵەتى ئیسلامى دروست بوو، لە سەردەمى خەلیفە ئەبو  بەكرى سەدیق (11ك – 13ك) واى دەخواست كە ڕاسپاردەكانى پێغەمبەر (د.خ) جێبەجێ بكات، ئەو ڕاسپاردەیەش بریتى بوو لە دوورخستنەوەى بێگانەكان لە دەوڵەتى ئیسلامى و بەرزكردنەوەى ئاڵاى ئیسلام ‌و گەیاندنى پەیامى پیرۆزى ئیسلام بە وڵاتان.
سەرەتا خەلیفە ئەبو بەكرى سەدیق واى بە چاك زانى كە لەشكرى ڕۆمە بیزەنتەكان لە وڵاتى شام دووربخاتەوە، لەبەر چەند هۆیەك، وەك نزیكى لە دەوڵەتى ئیسلامى ئەوە لە لایەك لە لایەكى تریش ڕۆمە بێزەنتەكان دەستیان هەبوو لە هاندانى خەڵك بۆ هەڵگەڕانەوەیان لە ئیسلام ‌و دژایەتى كردنى، وهۆیەكى تر ئەوەبوو كە ڕۆمە بێزەنتەكان دەسەڵاتیان بەسەر ئەو ڕێگا بازرگانیانەدا دەڕۆیشت كە بەرەو وڵاتى عیراق ‌و میسر دەچوون.
خەلیفە ئەبو بەكرى سەدیق هانى خەڵكى نیمچە دوورگەى عەرەبى دا، بۆ پشتیوانى كردنى موسڵمانان بۆ ڕزگار كردنى وڵاتى شام لەدەست ڕۆمە بێزەنتەكان، بۆ ئەو مەبەستەش چوار لەشكرى ئامادەكرد.
شەڕى یەرموك (12ك – 634ز)
    (هەرقڵ)ى سەركردەى ڕۆمەكان كە زانى موسڵمانەكان نیازى لەشكر كردنیان هەیە بۆ شام، ڕێى كۆكردنەوەى لەشكرى دا لە ڕۆمەكان ‌و عەرەبەكانى شام وەك دانیشتوانى دەوڵەتى غەساسنەو خەڵكى جەزیرەو ئەرمینیا، سەرچاوەكان ژمارەى ئەو لەشكرە بە (200) هەزار سەرباز مەزەندە دەكەن.
لەشكرى موسڵمانەكان ‌و ڕۆمەكان لە دۆڵى یەرموك هەڵیاندا، هەردوو لا لە هەوڵى خۆ پڕچەك كردن ‌و كۆكردنەوەى لایەنگیر بوون، بۆ بەهێزكردنى لەشكریان، شەڕێكى قوڕس لەنێوان هەردوو لادا ڕوویدا موسڵمانەكان بە خۆڕاگرى سەركەوتن و ڕۆمەكان لەو شەڕەدا شكان.

فەتحى قودس (15ك / 636ز)
          دواى دەست بەسەرداگرتنى دیمەشق لە لایەن موسڵمانەكانەوە، لەسەر داواى خەلیفە عومەرى كوڕى خەتاب (خوا لێى ڕازى بێت) بڕیاریدا كە شارى (قودس)یش ڕزگار بكەن ‌و لەدەست بێ باوەڕەكانى دەریبهێنن، سەرەتا (ئەبو عوبەیدەلجەراح) كە فەرماندەى لەشكرى موسوڵمانا ن  لایەنى گفوگۆى گرتەبەر، نامەى بۆ خەڵكى قودس نارد و داواى لێكردن بۆ باوەڕهێنان بە خوداو پێغەمبەر (د.خ)ى یان سەرا نەدان لە برى موسڵمان بوون یان شەڕكردن.
لەشكرى موسڵمانەكان بە فەرماندەى (ئەبو عوبەیدەلجەراح) گەیشتە نزیك قودس نامەى دووەمى نارد بۆ دانیشتوانى قودس، دووپاتى هەمان داخوازییەكانى پێشووى كردەوە، بەڵام ئەوجارەش وەڵام نەبوو، بۆیە گەمارۆى ئەو شارەیان دا، تا دانیشتوانى قودس ناچاربوون پەیوەندى بە فەرماندەى موسڵمانەكان بكەن، داواى ڕێكەوتنێكى لەو جۆرەیان كرد كە لەگەڵ دانیشتوانى دیمەشق كرابوو، بە مەرجێك ئەو ڕێكەوتنە لەسەر دەستى خەلیفە عومەرى كوڕى خەتتاب بێت، لەبەر ئەوەى ئاگادرى دادپەروەرى ‌و پەیمانەكانى خەلیفە عومەرى كوڕى خەتتاب بوون.

                                        ڕاهێنان
قوتابى ئازیز: ئێستا قودس لەبن دەستى كێیە؟ 
(سەلاح الدین ئەیوبى) سەركردەى بەناوبانگى بەڕەگەز كورد لەپاش شەڕى .... قودسى لەبن دەستى خاچدروشمان ڕزگار كرد
بۆشایی سەرەوە بە وشەى گونجاو پڕ بكەوە.


هاتنى لەشكرى موسڵمانان بۆ عێراق
           دواى ئەوەى كە موسڵمانەكان چەندان شوێنیان و لە دەست ڕۆمە بیزەنتەكان ڕزگاركرد، بیریان لە عێراق كردەوە، بۆ ئەوەى لەدەست ساسانییەكان دەرى بهێنن، چونكە عێراق هاوسنووربوو لەگەڵ وڵاتى شام و مەترسى هەبوو بۆ دەوڵەتى ئیسلامى.
خەلیفە عومەرى كوڕى خەتتاب (خوا لێى ڕازى بێت) فەرماندە (ئەبو عوبەیدە كوڕى مەسعود الپقفی) دیار كردو بە لەشكرەوە بۆ دەست بەسەردا گرتنى عێراق ‌و دەرهێنان لەژێر دەسەڵاتى ساسانییەكان، و لە ڕێگادا فەرماندە (موپەننا كوڕى حارپە الشیبانى) بە لەشكرەوە ناردى پەیوەندى بەو سوپایەوە كرد، سوپاى موسوڵمانان لە ڕووبارى فورات پەڕینەوە بە لەشكرى ساسانیەكان گەیشتن لە ئەنجام دا فەرماندەى موسڵمانەكان (ابو عبیدە كوڕى الپقفی) شەهید كرا.
فەرماندە (مپنى كوڕى حارپە) بوو بەسەر لەشكرو پلانێكى تازەى دانا ئەویش ئەوەبو لە لایەك داواى لەشكرى زیاترى لە مەدینە كردبوو، و لە لایەكى تر ساسانییەكانى بە فڕوفێڵ ڕاگرت كاتێك لەشكرى زیاترى بۆ هات توانیان لەشكرى ساسانیەكان بشكێنن لە شوێنێك پێى دەوترێت (البویب) و سەركردەكەیان بە ناوى (مهران) لەناوچوو، و لەشكرى ساسانییەكان گەڕایەوە شارى مەدائین.

شەڕى قادسیە (14ك / 636ز)
فەرماندە (سەعد كوڕى ئەبى وەقاس) بە چوار هەزار سەربازەوە بەرەو عێراق كەوتە ڕێ، لەشكرى موپەننا كوڕى حارپە  كە لە عێراق بوو پەیوەندیان پێكرد، پێش شەڕ دەست پێكردن گفتوگۆ لە نێوان هەردوو لادا دەستى پێكرد، وە داوایان لە ساسانییەكان كرد كە ئازادن لە دیاركردنى چارەنووسیان بۆ موسڵمان بوون، یان سەرانەدان. بەڵام فارسەكان ڕازى نەبوون، لە ئاكامى شەڕێكى قورسدا كە سێ ڕۆژى خایاند، موسڵمانەكان سەركەوتن بە سەركردایەتى (سعد) و پاشان دەستیان گرت بەسەر مەدائین (پایتەختى دەوڵەتى ساسانى كە دەكەوتە خوار بەغداى ئەمڕۆ).







كوردستان لەبەردەم سیاسەتى فەتحى ئیسلامى
        لە سەرەتاى دەركەوتنى ئایینى ئیسلام كورد پەیوەندى بە ئیسلام كردووە و ئەو ئایینەى بە ڕاست زانیوەو وەك پەیامێكى پیرۆز وەرىگرتووە، و لەگەڵ ئەوەشدا كوردەكانى جەزیرە لەڕێگاى پرۆسەى فتوحاتەوە وەك نەتەوەكانى تر بە موسڵمانەكان گەیشتوون. ئەویش لە ڕێگاى سیاسەتى فراوانخوازى ئیسلامى بۆ ناوچەى جەزیرە لەسەر دەستى فەرماندەى موسڵمانەكان (عیاچ كوڕى غنم) لە سەردەمى خەلیفە عومەرى كوڕى خەتتاب (خوا لێى ڕازى بێت)، كە هەندێك سەرچاوە دەست بەسەرداگرتنى شارەكانى جەزیرە بۆ ساڵى (16 - 18ك) دەگێڕنەوە. ئەوەى گرنگە كە لێرەدا باسى لێبكەین ئەوەیە كە موسڵمانەكان هاتن بۆ كوردستان و كوردەكان ‌و موسڵمان بوون، هەندێك موسڵمانى عەرەب لە شارە كوردییەكان نیشتەجێ كران.
لە سەردەمى خەلیفە عومەرى كوڕى خەتتابیش (خوا لێى ڕازى بێت) هەموو شارە كورد نشینەكانى جەزیرە دەستیان بەسەردا گیرا، وەك شارى رأس العین و نەسیبین و میافارقین و ئامەد و ڕوها و ماردین ‌و داراو جەزیرەى أكراد (جەزیرە ئیبن عومەر) بازبدى ‌و زۆزان ‌و ئەرزەن، هەموو ئەو شارانەش لەسەر دەستى فەرماندەى موسڵمانان (عیاچ كوڕى غنم) دەستى بەسەردا گیراو لەدەست ڕۆمەكان دەرهێنرا و بەو شێوەیە ئایینى ئیسلام لە شارەكانى هەرێمى جەزیرە بڵاو بووەوە.
بەیەك گەیشتنى كوردەكانى شارەزوور و شارە كورد نشینەكانى تر بۆ ساڵى (16ك / 637ز) دەگەڕێتەوە، ئەویش بەهۆى ئەو لەشكرەى هاشمى كوڕى عەتەبە كوڕى ئەبى وەقاس كە بەرەو جەلەولا هات، ئەو كات ئەو شارە كوردییانە لە ژێر دەسەڵاتى ساسانییەكاندا بوون، لە ئەنجامى شەڕێكى خوێناوى موسلمانەكان سەركەوتن، و ئەو لەشكرە لە دواى لەشكرى بەزیووى ساسانییەكان بوو تا گەیشتە حەلوان واتە قەسرى شیرین لە ساڵى (17ك / 638ز) هەندێك سەرچاوە ئاماژە بەوە دەكەن كە فەرماندە هاشم كورى عەتەبە كوڕى ئەبى وەقاص توانى بندنیجین (مەندەلى) دەست بەسەردا بگرێت، و بەڵێنى بە دانیشتوانى دا كە سەر و سامان و گیانیان بپارێزرێت، بەمەرجێ سەرانە بدەن، و لە دوایدا توانیان دەست بەسەر دقوقاْ  (داقوق) و خانیجار (دوزخورماتو) پاشانیش كورە باجرمى (كەركوك)دا بگرن.
لەشكرێكى تر بە فەرماندەى (جەریر كوڕى عەبدولڵا بجلى) بەرەو خانەقین چوو، و لەدواى ئەوەى كە دەستیان بەسەر خانەقین داگرت، ئەو لەشكرە بەرەو حەلوان چوو، كە لە ساڵى (19ك / 640ز) دەستى بەسەردا گیرا بەهۆى بەستنى ئاشتى لە نێوان كوردەكان ‌و موسڵمانەكان ناوچەكانى موسڵ و بادینان و هەولێر و شارەزوریش لەسەر دەستى عوتبە كوڕى فەرقەد فەتح كرا.
لەشكرێكى تر بە فەرماندەى (ئەبو موسا ئەلئەشعەرى) كە پێكهاتبوو لە دانیشتوانى بەسرە، توانى لە ڕِێگاى نەهاوەندەوە بەرەو شارى دینەوەر بچێت لە ساڵى (20ك / 642ز) دەستى بەسەردا بگرێت و لەدەست ساسانییەكان دەربهێنێت لە سەرەتادا ئەو دەست بەسەرداگرتنە بەهۆى شەڕ بووە، بەڵام دوایی بڕیاریان دا كە سەرانە بدەن بە موسڵمانەكان و لە سەرئایینى خۆیان بمێننەوە لەشەڕى نەهاوەند (21ك/643ز) كە لەسەر خاكى كوردان ڕووى دا موسڵمانان سەركەوتنى یەكجارەكىیان بەسەركردایەتى (النعمان بن مقرن المزنی) بەسەر ساسانیەكان بەدەست هێنا، كە (فەیروزان) سەركردایەتى دەكردن، ئەم شەڕە بە (شەڕى سەركەوتنى سەركەوتنان) ناسراوە.


دەست بەسەرداگرتنى میسر لە (20ك / 640ز)
  

        








 دواى ئەوەى كە بەشێكى زۆر لە وڵاتى شام ‌و عێراق دەستى بەسەرداگیراوە لە ڕۆمەكان ‌و ساسانییەكان سەندرا، بە بڕیارى خەلیفە عومەرى كوڕى خەتتاب (خوا لێى ڕازى بێت) لەشكرى بەرەو میسر چوو بە فەرماندەى (عمرو بن عاص)، بیابانى سینایان بڕى ‌و هەندێك شاریان بەبێ شەڕ دەست بەسەردا گرت، وەك شارى عەڕیش، موسڵمانەكان تووشى هیچ شەڕێك نەبوون تا گەیشتنە شارى فەرما (الفرما) شارێكى كۆن ‌و شوورەدارى بەهێز بووە، وە بەندەرێكى هەڵكەوتووش بووە لەسەر ڕۆخى ڕووبارى نیل.
موسڵمانەكان ئەو شارەیان گەمارۆ دا، بۆ ماوەى مانگێك زیاتر، دوایى  توانیان دەستى بەسەردا بگرن و ئینجا شارى بابلیۆن (مەڵبەندى سوپاى بیزەنتىیەكان) و شارى ئەسكەندەریە گیران دوا جاریش ناوچەى فوستات بوو كە موسوڵمانان ئاوەدانیان كردەوە، ئەو شارەش بوو بە بنكەى سەربازى ئیسلامى ‌و پایتەختى میسر.

پرسیارەكانى بەشى دووەم
پ1/ پێناسەى ئەمانە بكە: 1/ خەلیفە، 2/ هەڵگەڕاوە، 3/ شەڕى فتوحات، 4/ یەرموك، 5/ شەڕى قادسیە، 6/ دیــــوان، 7/ والى، 8/ خەوارج.
پ2/ باس لە ڕۆڵى خەلیفە عومەرى كوڕى خەتتاب (خوا لێى ڕازى بێت) بكە لە شەڕى فراوان خوازیدا.
پ8/ بە كورتى باسى لە دەست بەسەرداگرتنى قودس بكە.
نیشانەى ڕاست لەبەردەم پرسیارى ڕاست ‌و نیشانەى چەوت لەپێش پرسیارى چەوت دابنێ و چەوتەكانیش ڕاست بكەوە.
1/ یەكەم كەس لە پیاوان كە باوەڕى بە پێغەمبەر (د.خ) هێناوە خەلیفە عومەرى كوڕى خەتتاب بووە.
2/ ئەبو بەكرى سەدیق بە دووەم خەلیفەى موسڵمانان دادەنرێت.
3/ شەڕى هەڵگەڕاوەكان لە سەردەمى خەلیفە عومەرى كوڕى خەتتاب بوو.
4/ تاكە هۆى بزوتنەوەى هەڵگەڕاوەكان نەدانى زەكات بوو.
5/ موسڵمانەكان لە سەركوت كردنەوەى هەڵگەڕاوەكان سەركەوتوو نەبوون.


