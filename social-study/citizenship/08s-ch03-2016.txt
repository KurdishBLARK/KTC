

بەندى سێیەم
پەیوەندییەكان
        پەیوەندى كۆمەڵایەتى یەكێكە لە بنچینە بنەڕەتییەكانى پێكهاتنى كۆمەلأ‌و پەیوەندییە كۆمەڵایەتییەكان لە ئاستى هەندێك لە خاوەن بیرەكان، بنچینەیەكى سەرەكییە كە كۆمەڵگاى لەسەر دامەزراوە، یان كۆمەڵگە پوختەى ئەو پەیوەندییە كۆمەڵایەتییەى كۆمەلأ‌و ڕۆڵەكانى كۆمەلأ بەیەكەوە دەبەستێت، بۆیە هەمیشە هەولأ دەدەن بۆ پێكهێنانى سیستەمێك كە ئاراستە كردن‌و ڕاگیركردنى ڕەفتاریان لەگەڵ یەك ڕێك بخات، ئەركى ئەم سیستەمە ئەوەیە كەڕێ بە چالاكى بدات‌و لەهەمان كاتیشدا سنوورى بۆ دابنێت، چونكە ئەو سیستەمە ئەوانە دەست نیشان دەكات كە پێویستە بكرێن‌و ئەوانەیش كە نابێت بكرێن.
    بۆ ئەوەى گرنگى پەیوەندییە كۆمەڵایەتییەكان بەباشى دەربكەوێت با كۆمەڵە كەسانێك بێنینە بەرچاومان كە ژیانیان لەسەر پەیوەندى كۆمەڵایەتى دانەمەزرا بێت، ئەم جۆرە كۆمەڵانە لە ئەنجامى نەبوونى ئەو پەیوەندییانەوە لەناو دەچن كە ئەرك ‌و ماف‌و نەریت‌و چەشنى هاوكارى نێوانیان ‌و ئامانج ‌و ڕەوشتە گشتییەكانیان دیارى دەكات، كۆمەڵێك لەم جۆرە پێى ناوترێت كۆمەلأ، چونكە ژیانیان لەسەر پەیوەندى كۆمەڵایەتى ئاشكرا دانەمەزراوە، ئەم كۆمەڵانە تووشى هەڵوەشانەوەو لەناوچوون دەبن، كەوابوو پەیوەندى كۆمەڵایەتى تەنها بۆ ڕوویەكى دیاریكراوى كۆمەلأ نییە، بەڵكو هەموو ژیانى كۆمەلأ دەگرێتەوە، هەر ئەوەشە كەسنوور بۆ ڕەفتارى ژن بەرامبەر بە مێرد دیارى دەكات ‌و ڕەفتارى قوتابى لە قوتابخانەو ڕەفتارى منداڵان بەرامبەر بە باوك‌و دایكیان ‌و ڕەفتارى سەرباز لە ڕۆژانى شەڕو ئاشتى، هەروەها ئەو پەیوەندییەى نێوان دەستە جیاجیاكانى كۆمەڵگە دروست دەكات‌و مانەوەى دابین دەكات. 






هەروەها نەخشەى نیشانە گشتییەكانى بۆ دادەنێ كە جیاى دەكاتەوە لە كۆمەڵانى تر. لەمەوە گرنگى پەیوەندى كۆمەڵایەتى ژیان‌و بەردەوامى كۆمەڵگە دەردەكەوێت، پەیوەندى كۆمەڵایەتى لە هەموو كاتێكدا وەك یەك نییە، ئەگەر كۆمەڵەكە سەرەتایى‌و ساكار بوو، پەیوەندى كۆمەڵایەتى لە ناویاندا ساكارو دیاریكراوە. ژیان لەناو ئەم كۆمەڵانە بەوە ناسراوە كە پێویستییە كۆمەڵایەتییەكانیان كەمە، وەكو نەریتیشیان پەیوەندى كۆمەڵایەتییان دیارى دەكات، بەڵام ئەگەر كۆمەلأ ئاڵۆز بوو یان كۆمەڵێكى نوێ بوو ئەوا پەیوەندى كۆمەڵایەتییان ڕوو لە ئاڵۆزییە، بە هەندێكیان دەوترێ پەیوەندى ئابوورى‌و هەندێكیتر شەخسى‌و هەندێكیتر دۆستایەتى‌و یان دوژمنایەتى، وەك پەیوەندى ژن‌و مێردێتى‌و هەندێكیتر، یان هەندێكیان گونجاندنى سودو قازانج ڕاى گرتوو، وەك پەیوەندى نێوان كرێكاران خۆیان، یان هەندێكیتر لە پەیوەندى كە ناگونجێت لە بەرژەوەندى دا وەك : پۆلیس‌و تاوانبار. 












بەگشتى پەیوەندى كۆمەڵایەتى دەكرێت بە دوو بەشەوە:

1- پەیوەندى ڕاستەوخۆ:
ئەو پەیوەندییە دەگرێتەوە لە نێوان تاكەكانى یا ئەندامانى كۆمەڵێك كەلەسەر بنچینەى سۆزو خۆشەویستى‌و پەیوەندى خوێن دامەزراوە، پەیوەندێكى بەردەوامە زۆر جار ئەم پەیوەندییە پیرۆزیى خۆى هەیە لە چوار چێوەى خێزانى گەورەو بچووك واتە پەیوەندى لە نێوان دایك‌و خوشك‌و براو خزم و كەسى پلە دوو.












2- پەیوەندى لاوەكى:
         ئەم پەیوەندییە لە ئەنجامى یەكتر ناسین‌و تێكەڵاو بوون بە شێوەى ناڕاستەوخۆ دەبێت، ئەم سۆزو خۆشەویستییە لەسەر بنچینەى نزیكایەتى خوێن نابێت، بەڵكو لەسەر بنچینەى ئەرك‌و مافى سەرشان لە بەرامبەر یەكترو كۆمەلأ دروست دەبێت وەكو پەیوەندى نێوان مامۆستاو قوتابى‌و فەرمانبەر بەرامبەر خاوەن كارەكەى‌و فەرمانگەكەى هێزى پارێز بەرامبەر خاك ‌و نیشتمان. هەر لەبەر ئەوەشە بەم پەیوەندییە وتراوە پەیوەندى فەرمى (ڕەسمى)، چونكە بنچینەكانى بەدیهێنانى ئەركى تاكە لە كۆمەڵداو ئەو ئەركانەى لەسەریەتى بەرامبەر بە كەسانى تر بەبێ لادان‌و جیاوازى كردن. لە ئەوانەى لەسەرەوە باسمان كردن بۆمان دەردەكەوێت كە پەیوەندییە كۆمەڵایەتییەكان هەوڵى بەدیهێنانى گەلێ لە ئامانجە گرنگەكانیان داوە وەكو:-
1- ڕۆشنبیرى كۆمەڵایەتى وامان ڕادەهێنێ كە ڕەفتارو ڕەوشتمان بەرەو سوودو قازانجى ڕۆڵەكانى كۆمەلأ ئاراستە بكەین.
2- پەیوەندى كۆمەڵایەتى مرۆڤـ ڕادەكێشێت بەرەو تێگەیشتنى ماناو نرخى جیاواز كە بەسیستەمى كۆمەڵگەوە بەستراوەو واى لێدەكات كە ژیانى بە پێى ئەم سیستەمە بگونجێنێت.

3- لێكۆڵینەوەى پەیوەندى كۆمەڵایەتى یارمەتى ئەوەمان دەدات كە لە گیروگرفتەكانى كۆمەلأ بگەین كە بەهۆى ئەمەشەوە یارمەتى دانانى نەخشە‌و پلان دابنێین بۆ چارەسەركردنى ئەو گیرو گرفتانە. 





4- كە لە پەیوەندى كۆمەڵایەتى گەیشتین دەكەوینە سەر لێكۆڵینەوەى دیاردەكان‌و ڕووداوە مێژووییەكانى كۆمەلأ، كە ئەمەش ڕێگایەكى زۆر گرنگە بۆ زانینى بارى ئێستاى كۆمەلأ.

5- پلاندانان بۆ دواڕۆژ كە پشت بەو پەیوەندییە كۆمەڵایەتییە دەبەستێت كەلەناو كۆمەڵدا باون. وەك ئەو گۆڕانكارییەى بە ئامانجى پێشخستنى كۆمەڵایەتییەوە بەندن لە ڕووى باشى‌و چالاكى تاك‌و كۆمەڵ.

















ئەرك‌و مافەكانى كەسەكان لە كۆمەڵدا:-
         هەندێك لە خاوەن هزرە كۆمەڵناسەكان دەستیان كردووە بە لێكۆڵینەوەى تاكە كەس‌و كۆمەلأ، هەریەكەیان بەتەنها، هەندێكیان بایەخیان بە تاكەكەس داوە، بەڵام هەندێكى تریان بەرژەوەندى كۆمەڵیان خستۆتە پێش بەرژەوەندى تاكە كەس، ئەوانەى گرنگیان بە تاكە كەس دەدا، دەیان گوت تاك پێش كۆمەلأ هەبووە بنچینەى پێكهاتنى كۆمەلأ تاكە كەسە، كە بەبێ تاكەكەس كۆمەلأ پێك نایەت، بۆیە دەبێت تاك بەرژەوەندى بپارێزرێت لە ڕێگاى ئاسایشى تاك‌و ڕەخساندنى هەموو فاكتەرەكانى خۆشگوزەرانى بۆ ئایندەیەكى گەش، بەڵام بەشى دووەم لە خاوەن بیرەكان كە بایەخ بە كۆمەلأ دەدەن بڕوایان وایە كە تاكەكەس بەرهەمى كۆمەڵە، چونكە تاكە كەس بەتەنها هیچى پێ ناكرێ‌و كۆمەلأ تاكە كەس ئامادە دەكات بۆ ژیانى كۆمەڵایەتى‌و حەسانەوەو پاراستنى بۆ دابین دەكات. هەموو تواناو بلیمەتیى پێدەبەخشێ تا دەیكاتە مرۆڤێك بە مانایەكى تەواو. لە هەموو كۆمەڵگاكانى جیهاندا تاكە كەس‌و كۆمەلأ مافى تایبەتییان هەیە، لەبەر ئەوەى ئەم بەشە زۆر باسى مافى تاكە كەس دەكات لە كۆمەڵدا ماناى (ماف) لە چوارچێوەى بە هاونیشتمانى بووندا مانایەكى زۆر فراوانى هەیە، چونكە ماناكەى بەپێى جیاوازى كۆمەڵەكان دەگۆڕێت، ئەو كۆمەڵانەى كە زۆر پێشكەوتوون مافێكى زۆریان داوە بە تاكە كەس كە لە كۆمەڵانیتر بەدى ناكرێت، بەڵام لە هەندێ كۆمەڵیتردا دەبینین دەست نراوەتە بینى ڕۆڵەكانى‌و لە بچووكترین مافى مرۆڤـ بێبەشن. 





لەگەلأ ئەمانەشدا لەناو كۆمەڵەكانى جیهاندا هەندێ مافى ناسراو هەن وەكو:
1- ماف‌و سەربەستى.
       ئەو كۆمەڵەى كە ماف‌و سەربەستییەكى فراوان، بە ڕۆڵەكانى دەبەخشێ، لەكۆمەڵانى تردا لە ڕووى جۆرى ڕەوشتى تاكە كەس جیایە لەم كۆمەڵانەدا تاك بۆى هەیە خۆى ئەو كارو ڕۆشنبیرییە كە دەگونجێت لەگەلأ تواناى بیر‌و ڕاى هەڵبژێرێت، و هەموو مافێك نابێت بە ڕەفتارى ئەوانە بێت كە هەموو لەسەرى ڕێككەوتوون، چونكە تاك سەرەڕاى ئەوەى كە خاوەنى ئارەزووى تایبەتى خۆیەتى، بەڵام ئەو كەسە لەهەمان كاتیشدا بەشێكە لە كۆمەڵى گەورە، كەواتە لەسەریەتى پەیڕەوى ئەو شتانە بكات كە لەسەرى پێكهاتوون. و ئەمانە گرنگترین نیشانە گشتییەكانى ماف‌و سەربەستى تاكە كەسن لە كۆمەڵدا، كە بریتین لە ژیان‌و خوێندن‌و پاراستن‌و ڕادەربڕین ‌و پاراستنى تەندروستى ‌و جۆرى جلوبەرگ ‌و خوا پەرستى‌و چوونە ناو كۆمەڵان‌و سەندیكا بە هەموو جۆرەكانییەوە هەموو دەستوورو یاسایەك لە جیهاندا دانى بەم ماف‌و سەربەستییانە داناوە، چونكە زۆر گرنگە بۆ پتەوكردنى پەیوەندى نێوان تاك‌و كۆمەلأ.





- یەكسانى.
      یەكسانى بە مافێَكى گرنگى نەوەكانى گەل دادەنرێت لەناو كۆمەڵدا، چونكە بەڵگەى دادپەروەرێتى كۆمەڵایەتییە لەبەدەستخستنى هەل‌و دەرفەت بۆ هەموو هاونیشتمانییەك لەناو كۆمەڵدا بەهۆیەوە هاوكارى‌و پشتگیرى كۆمەڵایەتى پلەى بەرز دەبێتەوە لەناو ڕۆڵەكانى كۆمەڵداو بڕواى جەماوەر بەدەسەڵاتى هەڵبژێردراوى دەسەڵات زیاتر دەكات.

