

بـەنـدى یـەكـەم
- هاونیشتمانى بوون:-
       یەكێك لە هۆكارەكانى سەركەوتنى پڕۆسەى دیموكراسى و بەختەوەرى گەلان لە هەموو دونیادا گەشەكردنى دام ‌و دەزگا ‌و ڕێكخراوەكانى مەدەنییە، ئەم گەشەكردنەش بەهۆى هەوڵدان بۆ بەدەستهێنانى خەسڵەتەكانى هاونیشتمانى بوون دەبێت ئەم چەند خاڵە وەكو ڕەوشتى تاك بێت بۆ بەهاونیشتمانى بوون وەكو:-

1- ڕاستگۆیى ‌و دڵسۆزى لە كاركردندا:
       ڕاستگۆیى ‌و دڵسۆزى ڕەوشتێكی  تاكەكانە بۆ بە هاووڵاتیبوون، واتا بوونى ئەم خەسڵەتانە لە تواناى هاووڵاتى بۆ كارابوون لە كۆمەڵگە بوارى زیاتر دەڕەخسێنێت.

2- گیانى لێبوردەیى:
        لەكاتى شەڕدا بیر لە ئاشتى دەكەینەوەو لەكاتى ئاشتیدا بیر لە داهێنان دەكەینەوە، هەموو كەسێك دەبێ گیانى لێبوردەی هەبێت تاوەكو بە ئاشتەوایى بژین، لەیەكتر گەیشتن‌و یەكتر قەبوولأ كردن فێرى ئەوەمان دەكات چۆن بەرەو دیموكراسى بچین و بیروڕاى پێچەوانە قەبوولأ بكەین ‌و هیواو گفتوگۆ ببێتە زمانى هاوچەرخ.




3- یەكگرتن‌و هاوكارى:
     واتە یەكگرتن لەسەر بنچینەى لەیەكتر گەیشتن ‌و هیواى نیشتمانى ‌و گیانى هاوكاریكردن لەگەلأ یەكتر.



ڕاهێنان
كەى من هەست بە بەرپرسیارییەتى دەكەم؟
               أ- كەى ئەركەكانى خۆم بەجێ هێنا ئەوە من
هەست بە بەپرسیارییەتى دەكەم.
               ب- ئەگەر مافەكانى بەرامبەرم پاراست ئەوە من 
هەست بە بەرپرسیارییەتى دەكەم.
جـ - ئەگەر ئەرك‌و مافى خۆم لێك جیا نەكردەوە..
                       ئایا هاونیشتمانى باشم؟
                       ئەگەر وەڵام : نەخێر بوو، بۆچى؟
بۆ؟






4- هەست كردن بە بەرپرسیارییەتى:
        هەموومان وەكو تاكێكى ئەو كۆمەڵگایە ئەركێكمان لەسەر شانە ئەویش بەرپرسیاریەتییە بەرامبەر خودى خۆمان‌و پاراستنى دەسكەوتە مرۆڤایەتییەكان ‌و بەهێزكردنى پەیوەندییە هەستییەكان لەگەلأ ژینگەو هەستكردن بە بەرپرسیاریەتییە بەرامبەر كۆمەڵگا‌و ڕێزگرتنى بەرامبەر ‌و پاراستنى دامو دەزگاى مەدەنى‌و نیشتمانییەكان.










5- ڕێزگرتن لەیاسا:
       كە كۆمەلأ هۆشیار بێت، دەیەوێت ڕێسایەك دابنێت بۆ بەڕێوەچوون ‌و بەرنامەى كارى نێوان تاكەكانى كۆمەڵگا، كاتێ یاسا دادەهێنێت بۆ ئەوەی ببێت بە دروشمى سەرەكى كە هەموومان لەبەردەم یاسا وەكو یەكین، بۆیە ڕێزگرتنى یاسا لە هەموو بوارەكانى ژیاندا لەسەر هەموومان پێویستە.


6- ڕێزگرتن لە كات:
      كات ئەو گەوهەرە بەنرخەیە كە پێویستە پارێزگاری لێ بكەین و رێزی لێبگرین  و بەهۆی بەفیڕۆنەدانى داهێنان دروست دەبێت و بەهۆى دڵسۆزیش لە كاركردن كۆمەلأ بەرەو پێشەوە دەچێ.
7- چەسپاندنى ئاشتى‌و پێكەوە ژیان:
      واتە قەبوولأ كردنى بیروڕاى جیاواز ‌و باوەڕكردن بە یەكترو رەزامەندبوون لە خود.



8- پاراستنى تایبەتمەندى:
     هەموومان جۆرێك لە تایبەتمەندیمان هەیە كە بەشێكە لە كەسایەتى تاك، بەڵام كەسایەتى سەركەوتوو ئەو كەسەیە كە تایبەتمەندى كەسانى دیكە دەپارێزێت، ئەمەش ڕێزگرتنە لە یەكترو قەبووڵكردنى شتە نهێنییەكانى یەكترە.
هاونیشتمانى بوون واتە گۆڕانى ڕەوشت‌و هەستكردن بە هەستى بەرامبەر ‌و پاراستنى ‌و بەهێز كردنى دام‌و دەزگاى مەدەنى‌و پێشخستنى پڕۆسەى دیموكراسى و مەدەنى لەڕێگاى هۆشیار بوونەوە.

ڕِاهێنان
   یەكسانى: دەبێت هەموومان بەرامبەر یاسا یەكسان بین
   واتا یاسا فەرق‌و جیاوازى لە نێوان دەوڵەمەند‌و هەژار ناكات..
   فەرق‌و جیاوازى لەنێوان بەرپرسێك ‌و هاووڵاتییەكى ئاسایى ناكات..
  بەڵام: ئایا یاسا فەرق‌و جیاوازى لەنێوان مرۆڤى (بێ گوناە) ‌و مرۆڤی    (تاوانبار) دەكات؟
            بۆچى؟