
بەندى پێنجەم

رێكخراوە نێو دەوڵەتییەكان
    رێكخراوە نێو دەوڵەتییەكان بریتین لەو دەزگا هەمیشەیى یانەى كە لەلایەن دەوڵەتانەوە بۆ هێنانە دى ئامانجە هاوبەشەكانیان پێك هێنراوە كە هەمیشە وا پێویست دەكات دەزگەكە خاوەنى ئیرادەیەكى خۆیى و سەربەخۆبێت. 
پێشەكیەكى مێژوویى لە بارەى رێكخراوە نێو دەوڵەتییەكان.
    لە مێژەوە گەلان لە هەوڵدان بۆ دانانى سنوورێك بۆ ئەو شەڕو بەیەكدادانانەى لە نێوانیان روویان دەدا، تاوەكو لە كاریگەرییە خوێناوى ماڵكاولییەكان جەنگ رزگاریان بێت و ئاشتى و هێمنى ئاسایش بالأ بەسەر وڵاتەكانیاندا بكێشێو پەیوەندییەكانى نێوان گەلانیش لەسەر بناغەى پێكەوە ژیان و تەبایى و هاوكاریكردن یەكترى بنیات بنرێ.
 بۆ هێنانەدى ئەم ئامانجانەش گەلان پەنایان بردۆتە بەر پێكهێنانى چەندین كۆمەڵى هاوبەش: لەوانە لە هیندى كۆندا (كۆمەڵەى ئیرۆكویس) كە لە شەش گەل پێك هاتبوو، هەروەها لە ساڵى 1713دا لەلایەن قەشە (سان بییر) پرۆژەى پێكهێنانى كۆمەڵەیەك بەناوى كۆمەڵەى گەلانى ئەوروپى وەكو پێشنیارێك درا بە كۆنگرەى ئەتراخت كە لە نەمسا گرێدرابوو، هەروەها كاتێك (ناپلیۆن پۆناپارت) ئیمپراتۆرى فەڕەنسا لە سەدەى نۆزدەهەمدا شەڕى بە رووى گەلانى ئەورووپا ئەنجامدا، وڵاتە ئەورووپیەكانیش بۆ مەبەستى روو بە ڕووبوونەوەى راگرتنى شەڕەكانى ناپلیۆن چەندین یەكێتى و هاوپەیمانیەتیان گرێدا، پاش ئەوەى سەركەوتن بەسەریدا لە شارى ڤێنا پایتەختى نەمسا (كۆنگرەى ڤێنا) یان بەست و تیایدا بڕیارى دامەزراندى (كۆڕى ئەورووپى – المحفل الاوروپى)یاندا و ئامانجى سەرەكیان لەم كۆڕە بریتى بوو لە پاراستنى ئاشتى و ئاسایشى نێو دەوڵەتى و رێكخستنى پەیوەندییەكانى نێو دەوڵەتى.
    ئەم كۆڕە لە پێنج ئەندام پێك هاتبوو بۆ لێكۆڵینەوە لە كاروبارى گشتى ئەورووپا ئەم كۆڕە بەیەكەم رێكخستنى دەوڵەتى لە مێژووى تازەى ئەورووپا دادەنرێ بۆ پاراستنى ئاشتى، بەڵام لە ساڵى 1822 ئەم رێكخراوە بێ هێز بوو، چونكە ئینگلتەرا خۆى لێكێشایەوە ئەم كۆڕە كۆبوونەوەى بەخۆیەوە نەدى تا ساڵى 1856ز بەشدار بوونى ئینگلتەرا بۆ لێكۆلینەوە لە كاروبارى دەوڵەتى عوسمانى دا، ئەم كۆڕە نەیتوانى سەركەوتوو بێت لە پاراستنى ئاشتى لەبەر چەند هۆیەك لەوانە:
1- رێكخراوێكى سەرەتایى بوو بەشێوەیەكى رێك كۆنەدەبوونەوە.
2- مەڵبەندێكى هەمیشەیى نەبوو.
3- هەڵگیرساندنى جەنگى جیهانى یەكەم لە سەدەى بیستەمدا. هەر لەبەر ئەو هۆیانەش دەوڵەتان بیریان لەوە كردەوە كە رژێمێكى نویى دەوڵەتى بهێننە كایەوە كە لە كۆمەڵەى گەلان (عصبە الامم) بوو.

چالاكى:
دوو گروپ لە قوتابیان راپۆرت لەبارەى ئەم بابەتانەوە ئامادە دەكەن.
گروپى یەكەم: (كۆمەڵەى گەلان)
گروپى دووەم: (نەتەوە یەكگرتووەكان)
پاش گوێگرتن لە راپۆرت هەردوو گروپ:
مامۆستا بە هاوكارى قوتابیان گفتوگۆ لە بارەى رۆڵى ئەم رێكخراوانە لە ژیانى گەلان ساز دەدات.
یەكەم: كۆمەڵەى گەلان
    ئەم رێكخراوە یەكێكە لە رێكخراوە نێو دەوڵەتیەكان كە لە سەرەتاى سەدەى بیستەمدا دامەزراوە، سەرەتاى دامەزراندنیشى دەگەرێتەوە بۆ بەرپابوونى جەنگى  یەكەمى لە ساڵى 1914دا، كە جەنگێكى گەورەو خوێناوى بوو، بووە مایەى سەرنەكەوتن و هەڵوەشاندنەوەى كۆڕى ئەوروپى، چونكە نەیتوانى رێ لەبەرپا بوونى ئەم جەنگەدا بگرێ كە دەوڵەتە ئەورووپیەكان خۆیان لایەنى سەرەكى شەڕەكە بوون، ئەم جەنگە هانى گەلانى دا بەدرێژایى ساڵانى جەنگ بیر لە پێكهێنانى رێكخراوى نێو دەوڵەتى دیكە بكەنەوە كە لە كۆڕى بەهێزتر و چالاكتر بێ و تواناى هەبێت مرۆڤایەتى لە جەنگ دوور بخاتەوە و كێشەى نێو دەوڵەتییەكان بەرێگاى ئاشتى چارەسەر بكا، بۆ ئەم مەبەستەش چەندین هەوڵدرا لەوانە لە ئینگلترا، لەگەلأ بەرپابوونى جەنگ لە ساڵى 1914دا لێژنەیەك پێكهات داواى دامەزراندنى رێكخراوێكى نێو دەوڵەتى دەكرد و تایبەتمەند بێت بە پاراستنى ئاشتى و ئاسایشى نێو دەوڵەتى.
    پاش جەنگى جیهانى یەكەم سیاسیەكانى ئەورووپا لە ساڵى 1919ز بیریان لە دانانى كۆمەڵەى نەتەوەكان كردوە، مەرامیان ئەوە بوو كە هەموو دەوڵەتێك ببێت بە ئەندام لەم كۆمەڵەیە تەنانەت ئەو دەوڵەتانەى لە جەنگى جیهانى یەكەمیشدا ژێر كەوتوو بوون تا ئاشتى مسۆگەر بكرێت، سەرۆك (ودرو وڵسن) سەركردایەتى ئەم لێژنەی دەركرد زۆر پەرۆش بوو بۆ دامەزراندنى ئەم رێكخراوە ئامادەكراوە لە 28/4/1919دا جێگیركرا، هەروەها بەشێوەیەكى فەرمی لە 10ى كانونى دووەمى 1920دا ناسرا كە یەكەمین كۆبوونەوەى كۆمەڵەى گشتى ((كۆمەڵەى گەلان)) بوو.
 چالاكى:
  بۆ وانەى داهاتوو، گروپێك لە قوتابیانى بەكەڵك وەرگرتن بە:
تەلەفزیۆن، رۆژنامەكان، گۆڤار، ئێزگە، كتێبەكان...هتد
  راپۆرتێك لە بارەى كاریگەرى رۆلى رێكخراوە نێو دەوڵەتیەكان لە پاراستنى ئاشتى جیهانى ئامادە دەكەن.

ئەنجومەنى كۆمەڵەى گەلان:  بریتییە لە یەكێك لە دەزگاكانى كۆمەڵەى گەلان كە پێكهاتووە لە نوێنەرانى دەوڵەتە گەورەكانى ئەو كاتە (بەریتانیا، فەڕەنسا، ژاپۆن، وڵاتە یەكگرتووەكانى ئەمەریكا، ئیتاڵیا) لەگەل نوێنەرانى ((چوار)) دەوڵەتى دیكە كە كۆمەڵەى گشتى كۆمەڵەى گەلان هەڵیان دەبژێرن. لە بەروارى 16ى كانونى دووەمى 1920. شایەنى باسە كۆمەڵەى گەلان (شارى جنێف)ى لە سویسرا كردە بارەگەى خۆى.

ئەركەكانى ئەم رێكخراوە:
گرنگترین ئەو ئەركانەى كە ئەم رێكخراوە پێویست بوو ئەنجامى بدات ئەمانە بووە: 
1- دابینكردن و پاراستنى ئاشتى و ئاسایشى جیهانى.
2- یەكخستن و رێكخستنى هاوكارى نێوان وڵاتان.
3- ئامادەكردنى پرۆژەى تایبەت بۆ رێكخستنى داماڵین و چەكداماڵینى دەوڵەتان.
4- سەرپەرشتیكردنى رژێمى ئینتداب و دیاریكردنى ئەو دەوڵەتانەى كە بەسەریاندا دەسەپێنرێ، و چاودێریكردنى ئەو دەوڵەتەش كە ئەركى بەڕێوەبردنى كاروبارى ئینتدابى دەوڵەتێكى دیكەى بەدەستەوەیە.

هۆیەكانى سەرنەكەوتنى رێكخراوى كۆمەڵەى گەلان: 
1- كارەكانى كۆمەڵەى گەلان لە كاروبارى بچووك تێنەدەپەڕى، كەچى خۆى لە راستیدا لە پێناو چارەسەركردنى گیروگرفتە گەورەكان هاتبووە كایەوە.
2- ئامرازێكى نەبوو تا بە هۆیەوە بڕیارەكانى خۆى پێ جێبەجێ بكات بەتایبەتى هێزێكى سەربازى تا بە هۆیەوە بەرەنگارى وڵاتانى سەرپێچیكەر بكات، بۆ نموونە نەیتوانى رێگە لە یابان بگرێت ساڵى 1931 پەلامارى چین نەدات.
3- نەیتوانى چارەسەرى مەسەلەى چەك داماڵین بكات.

راهێنان
 - بوونى ((چەك)) كەى پێویستە؟
 - كەى و چۆن چەك دەبێت سەرچاوەى هەڕەشەكردن لە ئاشتى و لە ژیان؟

جۆرەكانى چەك







   پرسیار:
   1- كەى چەك بەكاردێت؟
   2- چ جۆرە چەكێك بۆ بەرگرى پێویستە؟

بۆ گفتوگۆ:
(پێویستە چەك داماڵین چارەسەر بكرێت).

راهێنان
لە جۆرەكانى چەكى كۆمەڵكوژ                          یـاساى نـێـو دەوڵەتى          
                                                             ئەم چـەكانە قـەدەغە
   أ                           ب                            دەكات... بۆ؟ 

4- نەیتوانى كێشەى نێوان ئیتاڵیا و یۆنان چارەسەر بكات.
5- نەیتوانى پارێزگارى لە یەكێتى و سەربەخۆی حەبەشە (ئەسیوبیا) بكات.
6- نەیتوانى رێ لە ئەڵمانیا بگرێت، كاتێك كە لە ساڵى 1938 نەمساى داگیركرد.
7- تا كۆتایى پێهات ئەمەریكا نەبووە ئەندام لەم كۆمەڵەیە.
8- رووسیاش درەنگ چووە نێو ئەو رێكخراوە واتە لە ساڵى 1943 چووە ناویەوە.
   هەموو ئەو هۆكارانە بوونە هۆى هەڵوەشاندنەوەى ئەم رێكخراوە، بەڵام دواى جەنگ رێكخراوى نەتەوە یەكگرتووەكان دامەزرا كە شوێنى كۆمەڵەى گەلانى گرتەوە.
2- رێكخراوى نەتەوە یەكگرتووەكان (الامم المتحدە) UN:
    پاش تەواوبوونى شەڕى جیهانى دووەم وڵاتان هەوڵى دامەزراندنى رێكخراوێكى ئەو تۆ درا تاكو جیهانێكى پڕ لە ئاشتى و هاوكارى و لەژێر دەسەڵاتى یاسا دابمەزرێت دواى هەرەسهێنانى كۆمەڵەى گەلان، بیركردنەوە لە دامەزراندنى رێكخراوى نەتەوە یەكگرتووەكان بەم شێوەیەى خوارەوە بوو:
1- لە 14ى ئابى 1941 هەریەكە لە (ونستۆن چەرچل)ى سەرەك وەزیرانى بەریتانیا و (فرانكلین رۆزفلت) سەرۆكى ئەو كاتەى وڵاتە یەكگرتووەكانى ئەمەریكا كۆبوونەوە، (بەڵێنى ئەتلەسى) یان دەركرد كە تێیدا هاتبوو كە پێویستە دواى تەواوبوونى جەنگى دووەمى جیهانى رێكخراوێكى جیهانى دابمەزرێت كە ببێتە هۆى بڵاوكردنەوە ى ئاشتى و دوورخستنەوەى تارمایى شەڕو دامەزراندنى پەیوەندى تەواو لە نێوان هەموو دەوڵەتان.
2- لە 1ى كانونى دووەمى 1942 بیست و شەش دەوڵەت لە شارى واشنتۆن كۆبوونەوەو (بەڵێنى واشنتۆن) یان راگەیاند بەناوى ((راگەیاندنى نەتەوە یەكگرتووەكان)) لەم راگەیاندنەدا جەختیان لەسەر كاركردن بەبنەماو ئامانجەكانى بەڵێنى ئەتلەسى كردەوە، لەگەل دامەزراندنى رێكخراوێكى نێودەوڵەتى.
3- لە 13ى تشرینى یەكەمى 1943 لە شارى مۆسكۆى پایتەختى یەكێتى سۆڤیتى جاران هەریەكە لە (یەكێتى سۆڤیەت و وڵاتە یەكگرتووەكان و بەریتانیا و چین) كۆبوونەوەو (بەیاننامەى مۆسكۆ) یان راگەیاند كە تیایدا جەختیان لەسەر دامەزراندنى رێكخراوێكى نێو دەوڵەتى گشتى كردەوە. لەسەر بناغەى یەكسانى لە نێوان گشت دەوڵەتاندا، و هەموو دەوڵەتێكى بچووك یان گەورە مافى بەئەندامبوونى هەبێت و لە گرنگترین ئامانجەكانى پاراستنى ئاشتى جیهان بێت.
پرسیار:
بۆچى دەوڵەتان هەر لە سەرەتاى جەنگى دووەمى جیهانیەوە، بیریان لە دامەزراندنى رێكخراوێكى نێو دەوڵەتى كردەوە؟

راهێنان:
بەرامبەر بە ساڵەكان ناوى بەڵێن و بەیاننامەكانى تایبەت بە دامەزراندنى نەتەوە یەكگرتووەكان بنووسە.
- 1941 (        )
- 1942 (        )
- 1943 (        )

4- لە مانگى ئەیلولى ساڵى 1944دا سەرۆكى هەریەكە لە ئەمەریكا رۆزفلت و ستالین یەكێتى سۆڤیەت و چەرچل سەرۆكى وەزیرانى بەریتانیا لە (تاران)ى پایتەختى ئێران كۆبوونەوەو (بەیاننامەى تاران)یان دەركرد تیایدا جەختیان لەسەر هاوكاریكردنى یەكترى و كار بۆ دامەزراندنى بەڵێنى ئەتڵەسى كردەوە.
5- لە 21ى ئابى 1944دا نوێنەرى چوار دەوڵەتە گەورەكەى ئەو كاتە كە (بەریتانیا و ئەمەریكا و یەكێتى سۆڤیەتى جاران و چین) لە واشنتۆن كۆبوونەوەو كە بە كۆنگرەى (ئۆكسى) ناسرا كە شوێنێكە لە نزیك واشنتۆن تیایدا بناغەو بنەماى رێكخراوێكى نێو دەوڵەتیان داڕشت لەگەلأ دانانى زۆرێك لە بەندەكانى نەتەوە یەكگرتووەكان.

6- لە 11ى شوباتى 1945دا هەریەكە لە ئەمەریكا، بەریتانیا، یەكێتى سۆڤیەتى جاران كۆنگرەى (یاڵتا)یان بەست تیایدا باس لەو كێشەو باسانەكرا بوو كە كۆبوونەوەكانى پێشوودا بەهەڵواسراوى مابوونەوەو وەكو سیستەمى دەنگدان لەگەلأ مافى دانپێدانان.
7- لە 25ى نیسانى 1945 نوێنەرانى (پەنجا) دەوڵەت لە شارى سان فرانسیسكو لە ئەمەریكا كۆبوونەوە كە بە كۆنگرەى (سان فرانسیسكو) ناسرا كە تاوەكو 26ى نیسانى 1945 خایاند كە هەر هەموویان بەڵگەنامەى نەتەوە یەكگرتووەكانیان مۆركرد ئیتر لەم رۆژەوە تاوەكو ئەمڕۆش لە كاردایە.
گرنگترین ئەركەكانى نەتەوە یەكگرتووەكان.
1- گرتنەبەرى رێگەى ئاشتى بۆ چارەسەركردنى كێشە و ناكۆكییەكانى نێوان دەوڵەتان.
2- هێنانەدى هاریكارى نێو دەوڵەتى لە رووى ئابوورى و كۆمەڵایەتییەوە. 
3- دەستەبەركردنی ئاشتى و باشكردنى بژێوى ژیان بۆ گەل و نەتەوەكان و گرتنەبەرى رێگەى گەشەسەندن و پێشكەوتنى ئابوورى و كۆمەڵایەتى.
4- پتەوكردنى هاوكارى نێو دەوڵەتى لە بوارى رۆشنبیرى و فێركردن و زانستدا.
5- رێزگرتن لە مافەكانى مرۆڤ و سەربەستى و یەكسانى لە نێوان مرۆڤەكان بەبێ جیاوازى لە رووى نەتەوەیى و دین و زمان و نێر و مێ.
6- راگەیاندنى بەیاننامەیەك سەبارەت بەو هەرێمانەى كە خاوەن حوكمێكى ئۆتۆنۆمى نین و بۆ مەبەستى بەڕێوەبردنى لەلایەن نەتەوە یەكگرتووەكانەوە.
ئامانجەكانى رێكخراوى نەتەوە یەكگرتووەكان:
1- پارێزگاریكردن ئاشتى لە جیهان.
    یەكێك لە ئامانجەكانى دامەزراندنى نەتەوە یەكگرتووەكان ئەوەیە كە مرۆڤ لە ئاشتیدا بژیت، بۆ ئەوەش لە شەڕ دووربكەوێتەوە پێویستە هەر ناكۆكیەك كەوتە نێو دەوڵەتان بە ئاشتى و ناوبژیكردن و وتووێژ چارەسەر بكرێت نەك بە شەڕ، هەرچەندە ئادەمیزاد لە بیروباوەڕو رەگەزدا لەیەكتر جیاوازبن پێویستە لەگەل یەكتردا بە ئاشتى بژین.
2- گەشەپێدانى پەیوەندى دۆستایەتى نێو گەلان.
    نەتەوە یەكگرتووەكان بۆ ئەوە تێدەكۆشێت لە بناغەى مرۆڤایەتى پەیوەندى برایانە لەناو دەوڵەتان بڵاوبكاتەوە، هەر دەوڵەتێك گەورە یان بچووك دەسەڵاتى لەسەر خاكى خۆى هەیە، گەلانى جیهان مافى چارەنووسیان هەیە بۆ وەرگرتنى مافى خۆیان تێدەكۆشن بێ ئەوەى لە مافى كەسى تر بدەن.
3- هاوكاریكردن لەنێوان وڵاتان بۆ بەرزكردنەوەى ئاستى ژیان.
    لەبەر ئەوەى بەشێكى زۆرى لە دانیشتوانى ئەم جیهانە تووشى نەخۆشى و نەزانین بوون نەتەوە یەكگرتووەكان تێدەكۆشێت بۆ ئەوەى دەوڵەتان لە كاروبارى كۆمەڵایەتى و رۆشنبیریى مرۆڤایەتیدا یارمەتى یەكتر بدەن گرنگترین هۆ بۆ هەڵگیرساندنى ئاگرى شەڕ جیاوازى قوولأ و فراوانە لە نێوان دەوڵەتى دەرامەتدارو دەوڵەتى بێ درامەت و بێ توانا، ئەگەر بە هەموو لایەك هەوڵى چاكردنەوەى كاروبارى ژیان و رۆشنبیرى هەموو دانیشتوانى جیهان نەدەن نەتەوە یەكگرتووەكان ناتوانى ئاشتى بپارێزێت.

چالاكى:
(3) گروپ لە قوتابیان راپۆرتێك لە بارەى رۆڵى نەتەوە یەكگرتووەكان بۆ چارەسەركردنى هەر یەك لەم كێشانەى خوارەوە ئامادە دەكەن:
1- كێشەى كورد
2- كێشەى ئەفغانستان
3- كێشەى دارفور

4- پێویستە نەتەوە یەكگرتووەكان ببێتە مەڵبەندى رێكخستن:
    كاروبارى نەتەوەكان و ئاراستە كردنیان بۆ سوودى گشتى، بەوەى كە پەیوەندى نێوان دەوڵەتان نەبێتە مایەى شەڕو هەڕەشەكردن و هەر ناكۆكیەك كەوتە ناوەوە دەبێت بە ئاشتى چارەسەر بكرێت بێ ئەوەى هیچ لایەك دەست بداتە كاروبارى دەوڵەتێكى ترەوە.














دەزگاكانى نەتەوە یەكگرتووەكان
نەتەوە یەكگرتووەكان لەم دەزگایانە پێك دێت:
1- كۆمەڵەى گشتى: بەرزترین سەرچاوەى نەتەوە یەكگرتووەكان كە بەتەنگ دەستخستنى ئامانجەكانى باوەڕنامەى نەتەوە یەكگرتووەكان دێت، هەموو دەوڵەتان لەم كۆمەڵەیە ئەندام و بەشدارن، هەر دەوڵەتێكیش یەك نوێنەرى هەیە. 
2- ئەنجومەنى ئاسایش: ئەو ئەنجومەنە لەو گیروگرفتانە دەكۆڵێتەوە كە بەشێوەیەكى كتوپڕى گرنگیان هەبێ و كاربكەنە سەر ئاشتى جیهان، ئەگەر ناكۆكیەكى ئەوتۆ كەوتە نێو دەوڵەتى ئەندامى نەتەوە یەكگرتوەكان پێویستى بەچارەسەرێكى بەپەلە هەبوو ئەم ئەنجومەنە كۆدەبێتەوەو بڕیارى لەسەر دەدات.
3- دادگاى دادى دەوڵەتان: ئەم دادگایە بنكەى سەرەكى لە شارى (لاهاى)یە لە هۆڵەندا، ئەم دادگایە لە پانزە ئەندام پێك هاتووە، كۆمەڵەى گشتى نەتەوە یەكگرتووەكان بۆ ماوەى نۆ سالأ هەڵیان دەبژێرێت.. ئەم دادگەیە لەو گیروگرفتانە دەكۆڵێتەوە كە دەوڵەتانى ئەندام پێشكەشى ئەم دادگەیەى دەكەن.
4- ئەمیندارى گشتى: دەستەیەكە كاروبارى بەڕێوەبەرایەتى نەتەوە یەكگرتووەكان گرتۆتە ئەستۆ، لەچەند فەرمانبەرێك پێكهاتووە، بۆ جێبەجێ كردنى فەرمانى دەستەى سەرۆكایەتى و بەجێ گەیاندنى كاروبارو بڕیارەكان.
5- باوەڕپێكراوى گشتى: سەرۆكایەتى ئەمیندارى گشتى دەكات كە كۆمەڵەى گشتى لەسەر سپاردنى ئەنجومەنى ئاسایش بۆ ماوەى پێنج سالأ هەڵى دەبژێرێت و بۆى هەیە دووپاتى بكاتەوە و پێویستە كەسێكى ناسراو بێت.
  هێلكارى:
دەزگاكانى نەتەوە یەكگرتووەكان




      1                                           2


      3                                           4
 
        5                                           6

                             7



  قوتابى ئازیز: بازنە بۆشەكان بە ناوى دەزگاكانى نەتەوە یەكگرتووەكان   پڕبكەرەوە.


6- ئەنجومەنى ئابوورى و كۆمەڵایەتى: یەكێكە لە بنەما سەرەكیەكانی نەتەوە یەكگرتووەكان و لەژێر چاودێرى ئەودا فەرمان دەبینێت باوەڕنامەى نەتەوە یەكگرتووەكان ئەركى سەرشانى ئەم ئەنجومەنە بەم چەشنە دەستنیشان دەكات و ئەم ئەنجومەنە بۆ دامەزراندنى جیهانێكى ئاسوودە و پێشكەوتوو هەوڵدەدات لە بارى ئابوورى و كۆمەڵایەتى و رۆشنبیریى و تەندروستى.
7- ئەنجومەنى سپاردن: ئەم ئەنجومەنە لە دوانزە ئەندام پێك دێت، ئەندامى هەمیشەیى ئەنجومەنى ئاسایش لەم ئەنجومەنەدا ئەندامیان هەیە، ئەم ئەنجومەنە لەو گیروگرفتانە دەكۆڵێتەوە كە لەو هەرێمانەوە پێدەگات كە لە سێبەرى سپاردندا دەژین.

هەندێك لە دەزگەو ئاژانسەكانى نەتەوە یەكگرتووەكان.
1- یونسكۆ(UNESCO) :
    ناوى یونسكۆ كورتكراوەى ناوى رێكخراوى نەتەوە یەكگرتووەكانە بۆ پەروەردەو زانست و رۆشنبیرییە. ئەم رێكخراوە یەكێكە لە رێكخراوە گەورەكانى نەتەوە یەكگرتووەكان و بەناوبانگترین دەزگایە لەنێو چواردە دەزگاى نەتەوە یەكگرتووەكان كە هەریەكە تایبەتمەندە بە كارێكەوە، بارەگاى ئەم رێكخراوە دەكەوێتە گۆڕەپانى (ڤۆنتنوا) لە شارى پاریس لە نزیك قوڵەى (ئیڤل) نزیكەى 186 وڵات ئەندامن لەم رێكخراوە و لە ساڵى 1946 دامەزراوە.
 ئامانجى ئەم رێكخراوە.. هاریكاریكردن گەلان لە بوارەكانى زانست و رۆشنبیرى و پێگەیاندنى مامۆستایان و رزگاركردن و چاككردنەوەى شوێنەوارە مێژووییەكان و لێكۆڵینەوەو چاپكردن و بڵاوكردنەوەى چاپكراوەكان و نەهێشتنى نەخوێندەوارى و دابینكردنى كەرەستەكانى خوێندن پاراستن و بەرەوپێش بردنى و نەهێشتنى روودانى جەنگ و لەناوبردنى مرۆڤ، چونكە لەم رووداوانە دەسكەوت و سامانەكان بەفیڕۆ دەچن و دەبێتە هۆى لاوازكردنى بنەماكانى پەروەردەو خوێندن.
2- یونسێف (UNICEF): 
    ئەم رێكخراوە یەكێكە لە رێكخراوەكانى نەتەوە یەكگرتووەكان، لە ساڵى 1946 دامەزراوە ئەم رێكخراوە دەستى یارمەتى درێژ دەكات بۆ ملیۆنەها مندالأ بەتایبەتى ئەو منداڵانەى كە پێویستیان بە یارمەتیدان هەیە و ئەم رێكخراوە خزمەتى زۆرى پێشكەش بە منداڵان كردووە چ لە رووى چارەسەركردنى نەخۆشى و دەست نیشان كردنى ئەو نەخۆشیانەى تووشى مندالأ دەبن لە جیهاندا وەكو دروستكردنى مەڵبەندى چاودێرى دایكایەتى و منداڵان.

 چالاكى: نەتەوە یەكگرتووەكان لە ئەنجومەنێك پێكهاتووە بیانژمێرە.
-	دەزگەى نەتەوە یەكگرتووەكان گرنگن باسى گرنگیەكەیان بكە.
-	یونسكۆ ئامانجى چییە؟
-	یونسیف تەنیا تایبەتە بە منداڵان؟







پرسیارەكانى بەندى پێنجەم
پ1. پێناسەى ئەمانە بكە:
1- كۆڕى ئەوروپى       2- كۆنگرەى یاڵتا         3- بەڵێنى ئەتلەسى
پ2. ئەو رێگایانە بە خال بژمێرە كە یونسكو بۆ هێنانەدى ئامانجەكانى دەیگرێتەبەر..
پ3. ئامانجى هەریەكە لەمانە ڕوون بكەوە:
1- كۆمەڵەى گەلان      2- نەتەوە یەكگرتووەكان      3- یونسكۆ
پ4. ئەم رستانە تەواو بكە:
1- كۆمەڵەى گەلان سەركەوتوو نەبوو لەبەر چەند هۆیەك.......... و .......... و .......... و .......... .
2- گرنگترین ئەركەكانى نەتەوە یەكگرتووەكان ئەمانەن:-
1-.......... 2- .......... 3- .......... 4- .......... 5- .......... 6- ..........













كێشەى مین و تەقەمەنى لە كوردستان

بە پێی رووپێوەى كاریگەرى مینى زەمینى(Landmine Impact Survey) لە ساڵەكانى (2004 – 2006) لە هەرێمى كوردستان ئەنجام دراوە دەركەوت كە:
•	نزیكەى (3024) ناوچەى مەترسیدارى گومانلێكراو هەیە.
•	لە رووبەرى هەرێمى كوردستانى عێراق كەنزیكەی (83000كم2)ە، نزیكەی(776 كم2) بە مین و تەقەمەنى پیسبووە.
•	زیاتر لە (14000) هاووڵاتى شەهید و كەم ئەندامبوون بە هۆى مین و تەقەمەنى.
•	نزیكەی (100000) سەر ئاژەڵى كێوى و ماڵى لە رەشەولاخ و مەڕ و ماڵات لە ناوچوون.

كاریگەرى مین لە رووى ئابووریەوە

ئەو ژمارە زۆرەى مین كاریگەرییەكى زۆرى كردۆتە سەر لایەنى ئابوورى و كۆمەڵایەتى دانیشتوانى كوردستان كە دەتوانین بەم شێوەیەى خوارەوە ریزبەندى بكەین:
•	بە هۆى كوژرانى هەزارەها هاووڵاتى چەندین خێزان لە ناوچە جیاجیاكانى كوردستان بێ سەردار و كاسبكار ماونەتەوە و گوزەرانیان زۆر سەخت بووە.
•	هەزاران كەس بەهۆى كەمئەندام بوونیان لە بارێكى دەروونى خراپدا دەژین و لەبرى ئەوەى بەرهەمهێن بن بوون بە ئەرك بەسەر خێزان و كۆمەڵگاكەیانەوە.
•	كەمبوونەوەى زەوی و شوێنە كشتوكاڵییەكان و لەوەڕگەى ئاژەڵ و سەرچاوەى ئاو و كانییەكان بەهۆى بوونى ژمارەیەكى زۆر مین و تەقەمەنى تیایاندا.
•	دواكەوتنى پرۆسەى ئاوەدانكردنەوە بەهۆى خاپووركردنى سەرجەم دێهاتەكانى كوردستان و چاندنى مین و تەقەمەنى تیایاندا.
•	دواكەوتنى چاككردنەوەى رێگاوبان و راكێشانى ووزەى كارەبا بۆ گوندەكان، كە كاریگەرى زۆر خراپى لەسەر جموجۆڵى بازرگانى هەیە و هەموو ئەو ناوچانە بێبەش بوون لە گەیاندنى پرۆژە خزمەتگوزارییەكان.











  مێژووى كێشەى مین و تەقەمەنى لە هەرێمى كوردستان

•	 شەڕى شۆرشەكانى كورد لەگەڵ رژێمە یەك بەدواى یەكەكانى عێراق كە لە نێوان (1961 تا 1990).
•	شەڕى عێراق ـ ئێران لە نێوان (1980 – 1988).
•	 شەڕى یەكەمى كەنداو (1991).
•	شەڕە ناوخۆییەكان (1994 – 2003).
•	شەڕى دووەمى كەنداو (2003).
•	بۆمبارانكردنى هەرێمى كوردستان لەلایەن وڵاتانى دراوسێوە.
