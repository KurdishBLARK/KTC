

نەخشەى رووبارو دەرامەتیەكانى ئاو لە عێراق




بەندى سێیەم
دەرامەتى ئاو لە عێراق
    مەبەست لەدەرامەتى ئاو لەعێراق هەموو جۆرە سەرچاوەیەتى ئاوێك لەناو سنورى عێراق. كە بەسێ جۆر بەدیار دەكەوێت.
1- ئاوى باران و بەفر:
    ئەمە باسكراوە لە ئاوو هەوا، كە ئەم دەرامەتە یەك لە سەر و چاوەكانى هەموو جۆرە ئاوێكە لە عێراق، بەهۆى بوونى بەفرو باران لە چیاكانى كوردستان، رووبارى دیجلە و لقەكانى دروست بووە، وە لافاوى رووبارەكە پشت دەبەستێت بەوەرزى بەفر تاوانەوە لە هەموو ناوچەكە.
    بەڵام لە ناوچەكانى ترى عێراق (ناوچەى زوورگ و ناوچەى بانى رۆژئاواو  دەشتى نیشتەنى) رادەى باران بەتەنیا (200ملم- 100ملم) ئەمەش تەنیا سوودى لە پێكهاتنى جۆگەو ئاو دەبێت لەكاتى باران وشك بوونەوەى لە دواى نەمانى باران.
2- ئاوى سەر ڕووى زەوى:
    پێك دێت لە ئاوى دیجلەو فورات و لقەكانیان و جۆگاكانیان و شەت ئەلعەرەب، زۆربەیان سەرچاوەكانیان لە دەرەوەى سنوورى عێراق، هەمووى هەمیشەییە تەنیا رووخانە (عوزێم) نەبێت لە لقەكانى دیجلەیە.
    هەموو لقەكانى دیجلە هۆیەكى گرنگە بۆ زیاد بوونى ئاو و خێرایەكەى ئەم رووبارە.
    لە ئەنجامى بوونى رووبارەكان و لقەكانى كۆمەڵێك بەست دروست كراوە،  كۆمەڵێك پڕۆژەى ئاودێریش (وەك بەستى سامەڕاو بەستى كوت) لەسەر دیجلە وە بەستى حەدیپه و ڕەمادى و هیندیە لەسەر فورات، جۆگاكانى غەراف و دوجەیلە لەسەر دیجلە ، جۆگاكانى (ئەسكەندریەو لەتیفیەو موسەیب و هیتر) لەسەر فورات كە بووەتە هۆى پتر بوونى رووبەرى ئاوى سەر رووى زەوى لەعێراقدا، جگە لەمانە بوونى دەریاچەكانى دروست كراو لە عێراقدا و گۆم و زەڵكاو زۆنگاوەكان رووبەرى ئاوى سەر رووى زەوى زیاد كردووە بە هەر شێوەیەك بێت كە گرنگترین سەروچاوەكانى ئاوە بۆ كشتوكاڵ لە عێراقدا. 
3- ئاوى ژێر زەوى:  
    لە (هەرێمى كوردستان) ئەم ئاوەى زۆرە لە ئەنجامى باران و بەفر بارین ، هەوەها جۆرى بەردەكان ولێژى ناوچەكە یارمەتى كۆبوونەوەى ئاوى ژێر زەوى داوە رێژەى ئاوى ژێر زەوى غێراق بەم شێوەیەیە:
أ- ناوچەى شاخاوى (ئاوى زۆرە)
ب- ناوچەى زورگ (ئاوى كەمترە لە یەكەم): بەدیار دەكەوێت لە چیاى شەنگال بانى موسڵ و دەشتى هەولێرو بانى كەركووك و ناوچەى خانەقین.
جـ- ناوچەى دەشتى نیشتەنى: ئاوى كەمترە لەهەردوو ناوچەكانى ترەوە رێژەى خوێ زۆرە.
د- بانى جەزیرە ئاوى زۆرە: بەڵام تامى خۆش نییە بەهۆى بوونى گۆگرد وكلۆرو كالسیۆمى تواوە لە ئاوى ئەم ناوچەیە.








چالاكی
گروپێك لە قوتابیان راپۆرتێك دەربارەی گرنگی ئاو ئامادە دەكەن, دواتر گفتوگۆی لەسەر دەكەن.




پرسیار
1- مەبەست لەدەرامەتى ئاو چییە؟
2- ئاوى سەر زەوى لەعێراق لەچى پێك هاتووە؟ 
3- ئاوى ژێرزەوى بەپلەى چەندەم دێت؟
4- ئەو هۆكارانە چین كە كاردەكەنە سەر رێژەى ئاوى ژێر زەوى؟
5- ئاوى ژێر زەوى (ناوچەى جەزیرە) تامى خۆش نیە، بۆچى؟


