
 
نەخشەى رووى زەوى هەرێمى كوردستان


بەندى دووەم
ئاوو هەواى هەرێمى كوردستانى عێراق  

ئاوو هەواى هەرێم لەژێر كاریگەرى ئەمانەى خوارەوە دایە:
1- شوێن بەگوێرەى بازنەكانى پانى:
هەرێم كەوتۆتە نێوان بازنەكانى پانى (533 - 537) پلە باكوور, ئەم هەڵكەوتەیە تا ڕادەیەكى زۆر بەرپرسە لە:
أ- گەورەیى جیاوازى بەرزترین پلەى گەرماو نزمترین پلەى گەرماى ساڵانە. 
ب- دەركەوتنى چوار وەرزەى سالأ بە تایبەتى لە ناوچە شاخاویەكاندا.
جـ- دەركەوتنى دیاردەى بارانى وەرزى (باران بارین لە نیوەى زستانى سالأ و هاوینى وشك).
2- شوێن بە گوێرەى دەریاو زەریاكان:
    هەرێمى كوردستانى عێراق شوێنێكى كیشوەرى دوورە ئاوى هەیە, بۆتە باڵادەستى كەش و هەواى ووشكانى لە هەرێمدا, كە تێكڕا بە (گەورەیى ماوەى گەرمى ساڵانەو ڕۆژانە و كەم بارین و كەمى ڕادەى شێ ناسراوە. لە نێوان ڕووبەرە ئاوییەكاندا دەریاى ناوەڕاست كاریگەرى لەسەر كەش و هەواى هەرێم هەیە.
3- شوێن بەگوێرەى بەرزو نزمى ڕووى زەوى:
    دابەشبوونى ڕووى سەر زەوى هەرێمى كوردستان بۆ چەند یەكەیەكى بەرزونزمى (ناوچەى شاخاوى و نیمچە شاخاوى)و ئاراستەى درێژبوونەوەى زنجیرە چیا سەرەكیەكانى لە باكوورى ڕۆژئاواوە بەرەو باشوورى ڕۆژهەڵات, بە شێوەیەكى ئاشكرا كاریان كردۆتە سەر كەشوهەواكەیەوەو, بۆتە هۆى پەیدابوونى جیاوازى زۆرى گەرما لە ناوچەیەكەوە بۆ ناوچەیەكى تر بە تایبەتى لە وەرزى زستاندا, هەروەها جیاوازییەكى زۆرى لە بڕى باران بارین پەیدا كردوە جگە لە جیاوازى جۆرى دا بارین (بەفر یان باران).
4- نەوراییەكانى كەشوهەوا (نزمە زەپۆشەكان):
    ئەو نزمە زەپۆشانەى كە بە هەرێمدا گوزەر دەكەن لە ڕووى ژمارەو جۆرەوە كارێكى گەورە دەكەنە سەر كەشوهەواى هەرێم, بڕى باران بارین و وەرزى دابارین, درێژى ماوەى دابارین, ئاراستەى بایە باوەكان تا ڕادەیەكى زۆر پشت بەم نەوراییانە دەبەستن, هەروەها دیاردەى زۆرى و كەمى بڕى باران بارینى ساڵانە و مانگانە دەگەڕێتەوە بۆ بوونى جیاوازییەكى زۆر گەورە لە ژمارەو جۆرى نزمە زەپۆشەكانى كەش و هەوا, كە بە هەرێمدا گوزەر دەكەن.
5- تۆپەڵە هەواییەكان:
    هەرێمى كوردستانى عێراق تووشى تۆپەڵە هەواى جیاواز دەبێت لە نێوان وەرزە جیاوازەكانیدا, كە هەیانە ساردو ووشك و كەم شێیە, هەشیانە گەرم و شێدارە... 
بارودۆخى ئاوو هەوا لە هەرێمى كوردستانى عێراق:
    گومانى تێدانییە كە با, گەرمى و دابارین بە گرنگترین ڕەگەزەكانى ئاوو هەوا دەژمێردرێن, ئەم ڕەگەزانە نەختێك بە درێژى باس دەكەین.
1- با (الریاح):
    لە هەرێمى كوردستاندا ئاراستەى بایە باوەكان و دووبارە بونەوەیان لە وەرزێكەوە بۆ وەرزێكى تر جیاوازن بایە باوەكانى وەرزى زستان و بەهار بریتین لە: باى باكوورى ڕۆژهەڵات, باى باشوورى ڕۆژهەڵات و باى باشوور. وە بایە باوەكانى وەرزى هاوین و پایز بریتین لە: باى ڕۆژئاوا, باى باكوورى ڕۆژئاواو باى باكوور.
    تایبەتمەندیەكانى ئەو بایانەى كە بە سەر هەرێمدا هەڵدەكەن جیاوازن بە گوێرەى جیاوازى ئاراستەو ئەو سەرچاوانەى كە لێیانەوە دێن, باى باكوورى ڕۆژهەڵات شێدار و گەرمە. ئەو بایەى لە ڕۆژئاواوە لە وەرزى هاوین هەڵدەكا, بایەكى وشكە و گەرمەو هەندێ جار تۆزى لەگەڵدایە.
لە هەندێ ناوچە شاخاوییەكانى هەرێمدا باى خۆجێى هەڵدەكا وەك شنەى چیاو دۆڵەكان و ڕەشەبا كە بەسەر حەوزى سلێمانیدا هەڵدەكا.

2- گەرما:
    تێكڕاى گەرماى هەرێم لە ناوچەیەكەوە بۆ ناوچەیەكى تر وە لە وەرزێكەوە بۆ وەرزێكى ترى سالأ جیاوازى هەیە, چونكە تێكڕاى پلەى گەرمى دەشتەكان جیاوازە لەگەل چیاكان و پلەى گەرمى  وەزرى زستان جیاوازە لە پلەى گەرمى وەرزى هاوین.
    لە خوارەوە لە بارەى گەرمى هەریەك لە وەرزەكانى زستان و هاوینى هەرێم دەكۆڵینەوە.








بارى گەرمى لە وەرزى زستاندا:
    تێكڕاى گەرمى مانگى كانوونى دووەم كە ساردترین مانگى ساڵە لە هەرێمدا لە نێوان (1 – 3) پلەى سەدى دایە لە وێستگەى سەلاحەدین و (9,9) پلەى سەدى لە خانەقین, بە گشتى چەند بەرەو باكوور و باكوورى ڕۆژهەڵاتى هەرێم بڕۆین پلەى گەرمى دادەبەزێ لەبەر دوو هۆ:
یەكەم: چەند بەرەو باكوور و باكوورى ڕۆژهەڵات بچین زەوییەكە بەرزو بڵند دەبێ.
دووەم: لایەكانى باكوورى هەرێم دەكەونە ئەو ناوچانەى كە لەكەمەرەى زەوییەوە دوورترن, دەبێتە هۆى كورتى ڕۆژ لە نیوەى زستانى ساڵدا و كەمبوونەوەى گۆشەى تیشكى هەتاو كەوتن.
 
باری پلەكانی گەرمى لە وەرزی زستان 
بارى گەرمى لە وەرزى هاوین:
    كەمى لاربوونەوەى گۆشەى كەوتنى تشكى هەتاو, هەروەها ڕۆژ درێژى و ساماڵى ئاسمان و تۆپەڵەیەكێ هەوایى كیشوەرى وشك كە لەم وەرزەدا هەرێم دەگرێتەوە, یاریدەدەرى بەرزبوونەوەى پلەكانى گەرما دەدەن, تێكڕاى گەرماى مانگى تەمموز كە گەرمترین مانگى ساڵە لە هەرێمدا لە زۆربەى ناوچەكاندا لە (530) پلەى سەدى پترە.
    ئاو و هەواى هەرێم لە ڕووى گەرماوە تایبەتمەندیەكى ترى هەیە كە ئەویش تایبەتمەندى ئاوو هەواى كیشوەریە كە بە هەبوونى مەوداى گەرمى زۆرى ساڵانە خۆى دەنوێنێ لە (25) پلەى سەدى زیاترە لە هەموو وێستگەكانى هەرێم سەیرى خشتەى ژمارە (1) بكە.
 
 باری پلەی گەرمی لە وەرزی هاوین
خشتەى ژمارە (1)
تێكڕاى پلەى گەرماى مانگانەو ساڵانە لە چەند وێستگەیەكى هەرێمدا و پلەى سەدى
 مانگ/ وێستگە	شەنگال	سەلاحەدین	سلیمانى	كەركوك	خانەقین	
كانونى دووەم	6,2	3,1	3,2	8,4	9,9	
شوبات	8,1	4,9	5,3	10,2	11,5	
ئازار	12,2	9,1	10,2	13,7	15,5	
نیسان	16,9	14,1	15,3	19,2	20,5	
مایس	23,9	20,2	21,3	26,3	27,5	
حوزەیران	30,4	26,2	28,6	32,2	32,1	
تەمووز	33,8	30	32	35,2	35	
ئاب	33,7	30,2	31,9	34,7	34,8	
ئەیلول	29,3	26,1	27,5	30,4	30,4	
تشرینى یەكەم	22,6	19,4	21,1	24	24	
تشرینى دووەم	14,9	11,5	12,8	16,6	16,3	
كانونى یەكەم	8,2	5,5	6,1	10,6	10,8	
تێكڕاى ساڵانە	20	16,7	17,9	21,8	22,4	
هەروەها پێویستە ئاماژە بە هەبوونى دوو وەرزى میانە لە هەرێمدا بكەین كە بەهار و پایزن, گەرما لەو دوو كەژەدا مامناوەندیەو بۆ ژیان زۆر لەبارو گونجاو دەبێ.



3- دابارین:
    بڕى دابارین و جۆرى ئەو دابارینە لە هەرێمى كوردستانى عێراقدا بە گوێرەى هۆكارە كاریگەرەكانى سەر ئاوو هەوا دەگۆڕێ ئەو نەوراییانەى كە لە دەریاى ناوەڕاست دێن هۆكارى سەرەكى دابارینن لە هەرێمدا, كە هەموو جۆرە شێوەكانى دابارین (باران , بەفر , تەزرە(تەرزە) دەبارێت.
    بەفر بارین بە پلەى یەكەم تایبەتە بە ناوچەى شاخاوى لە هەرێمدا لە مانگەكانى زستانى ڕاستەقینەدا (كانونى یەكەم و دووەم و شوبات) دەبارێت. بەگشتى لوتكەى چیاو بڵندو بنارەكانى باكوور, لە هەموو ناوچەكانى ترى هەرێم بەبەفرى ترن. سەبارەت بەباران بارین جیاوازییەكى زۆرى لەبڕى بارانى بارى و لە هەرێمدا هەیە بۆ نمونە ناوەندى بارانى ساڵانە لە هەرێمدا لە نێوان 328ملم دایە لە خانەقین وەزیاترە لە 702ملم لە زاخۆ.
 بە گشتى بارانى هەرێم تا بەرەو باكوور و باكوورى ڕۆژهەڵات بڕۆین پتر دەبێ, ئەمەش لەبەر هۆكارى بەرزى و نزمى لەلایەك و گوزەركردنى ژمارەیەكى زۆرتر لەنەوراییەكانى كەشوهەواو قولتر بوونیان تا بەرەو باكوور بڕۆین.

  پرسیار: هۆكارى سەرەكى دابارین لە هەرێمدا چییە؟





هەرێمەكانی ئاوو هەوا

ئاووهەواى هەرێم لەرووى گەرمی و دابارینەوە بۆ دوو هەرێم پۆلین دەكرێت:

1- هەرێمى ئاووهەواى دەریاى ناوەڕاست:
    ئەم هەرێمە بەشەكانى باكوور و باكوورى ڕۆژهەڵات واتە ناوچەى شاخاوى دەگرێتەوە, لە ڕووى گەرمییەوە بەزستانى زۆر ساردو هاوینى فێنك ناسراوە, لە ڕووى دابارینەوە, ئەم هەرێمە تاكە هەرێمە بەفرێكى ئەستوورى لێدەكەوێ, تێكڕاى بارانى ساڵانەى لە 500 ملم كەمتر نییە, كشتوكاڵى زستانە لەم هەرێمەدا بەتەواوى پشت بەباران دەبەستێت(دێمى), بۆیە بەهەرێمى بارانى مسۆگەر ناسراوە.

2- هەرێمى ئاووهەواى نیمچە وشك (گەرمەسێر):
    بەشەكەى دیكەى هەرێم واتە ناوچەى زورگ دەگرێتەوە كە بە هەرێمى كورتە گیا ناسراوە لە هاویندا پلەكانى گەرمى بەرزەو زستانەكەى كەمتر ساردە, تێكڕاى بارانى ساڵانەى لە 500 ملم كەمترە, كشتوكاڵى زستانە لەم هەرێمەدا ڕەنگە ڕووبەڕووى هەڕەشەى ووشكى ببێتەوە، بۆیە ناسراوە بە هەرێمى بارانى نا مسۆگەر.


  پرسیار: بۆچى هەرێمى ئاووهەواى دەریاى ناوەڕاست بەم ناوە ناسراوە؟
