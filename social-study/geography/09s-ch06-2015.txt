

رووەكە بیابانیەكان






بەندى شەشەم
چالاكییە ئابوورییەكان
كۆمەڵە چالاكییەكى دانیشتوان دەگرێتەوە وەك :
یەكەم – كشتوكاڵ:
    لە بەر هەبوونى رووبەرى زەوى تەختایى فراوان لە عێراقدا و بەهۆى بوونى ئاوو هەوا و دەرامەتى ئاو و خاكى بەپیت چالاكى كشتوكاڵى بەدیار كەوتووە لەعێراقدا، لەكۆنەوە تاوەكو ئێستا پتر لە 50% ى دانیشتوان خەریكى كشتوكاڵن.
بەرهەمى كشتوكاڵى لە عێراق دوو جۆرە:
1- دانەوێلە (گەنم و جۆ).
2- لۆكەو برنج.
    گەنم بەرهەمێكى كشتوكاڵى زستانەیەو خۆراكى سەرەكى دانیشتوانە، بەدیار دەكەوێت لە هەرێمى كوردستان بەهۆى بوونى بارانى تەواو و خاكى بەپیت و پلەى گەرمى گونجاو. بەرهەمى دانەوێڵە جیاوازەو لە ساڵێك بۆ ساڵێكى تر، لە ئەنجامى گۆڕانى رادەى باران لە ساڵێك بۆ ساڵێكى تر. 50% رووبەرى زەوى كشتوكاڵى چاندراوە بە دانەوێڵە جۆ دەچێنرێت، لە زۆربەى شارەكانى عێراق بەئاودان لە وەرزى زستان، پێویستى بەخاكى بەپیت نییە.
    لۆكە بەرهەمێكى هاوینیە لە زۆربەى شارەكانى عێراق بەدیار دەكەوێت، بەڵام لە رووبەرى چاندنى دەگۆڕێت لە پارێزگایەك بۆ پارێزگایەكى تر، گەورەترین رووبەر لە شارەكانى هەرێمى كوردستان. 
    بەتایبەتى لە پارێزگاى كەركوك، بەپلەى دووەمیش پارێزگاى دیالە بەپلەى سێیەمیش پارێزگاى بابل دێت. بۆ پیشەسازى رستن و چنین سودى لێ وەردەگیرێت، دنكەكەى بۆ پیشەسازى روون و سابوون بەكاردێت، پاشماوەى ترى پاش هاڕینى بەكەلكى ئالیكى ئاژەڵ دێت.
    هەروەها بەرهەمى برنج كە هاوینەیە، یەك لە گرنگترین خواردنەكانى مرۆڤى عێراقە، لە زۆربەى شارەكانى عێراق بەدیار دەكەوێت لە دەوروپشتى رووبارەكان ولقەكانى بەهۆى پشت بەستنى بەئاودان.
    پارێزگاى نەجەف بە پلەى یەكەم دێت لە رووبەر و بەرهەمى برنج 44% رووبەرى پارێزگاى نەجەف بە برنج چاندراوە. لە ئەنجامى بوونى هۆیەكانى بوونى برنج كە پێكدێت لەبوونى ئاوو خاكى جبسى و كلسى و وهێزى كار. پارێزگاى موسەنا و پارێزگاى قادسیە بە پلەى دووەم و سێیەم دێت لە چاندن و بەرهەم هێنانى برنج.
    هەروەها لە شارەكانى هەرێمى كوردستان بەدیار دەكەوێت و وەشارى سلێمانى بە پلەى یەكەمەو هەولێرو دهۆك بە پلەى دووەم و سێیەم. هەروەها پێویستە بزانین لە پێنج پارێزگاى عێراق چاندنى برنج نییە وەك (بەغدا و ئەنبار و بابل و كەربەلا و سەلاحەدین).
3- دار خورما
    لە دەشتى نیشتەیى عێراق لە دەوروبەرى رووبارەكان بەدیار دەكەوێت، بەتایبەتى لە دەوروبەرى شەتولعەرەب، هۆى بوونى دەگەڕێتەوە سەر بوونى ئاوو خاكى بەپیتى نیشتەیى. و بوونى پلەى گەرمى بەرزو تیشكى خۆرو وشكى (شێ ى كەم). 40% ژمارەى دارخورماى عێراق لەناوچەى شەتولعەرەبە، پارێزگارى بەسرە بەپلەى یەكەم دێت لەم بەرهەمە بەرێژەى 45% لە كۆى بەرهەمى خورما. شارى دیالە و ناسریە بە پلەى دووەم و سێیەم. 

 
وێنەى دارخورما

    مرۆڤـ بۆ خۆراكى خۆی بەكارى دەهێنێت لەناو وڵات و لەكاتى فرۆشتندا داهاتى نەتەوەیی بۆ عێراق دابین دەكات، لە پیشەسازى خواردن و پسكێت و خەل سوودى لێ وەردەگیرێت جگە لە پیشەسازى دۆشاوى خورما. هەروەها چاندنى كونجى لە عێراق كە بەرهەمێكى هاوینەیە بۆ پیشەسازى رۆن و سابون سوودى لێ وەردەگیرێت.
    سەوزە یەكێكە لە خواردەمەنییە سەرەكیەكانى عێراق، بەڵام داواكارى ناوخۆ لە بەرهەمهێنان زیاترە.
    هەروەها باخى میوە جگە لە خورما وەك (هەنارو سێو و پرتقاڵ و خۆخ و گوێز و فستق و زیتون)، كە پرتقاڵ و لیمۆ لە پارێزگاى بەغداو دیالە دەچێندرێت و بە پلەى یەكەم و دووەمە، لە ژێر سێبەرى دارخورما دەچێندرێت. بەڵام دارى مێو(ترێ) لە شارى سلێمانى بەدیار دەكەوێت، بەڵام لە شارى هەولێر و دهۆك بە پلەى كەمتر.
    هەروەها هەنار لەپارێزگاى بەغدا و دیالە و كەربەلا بەدیار دەكەوێت بەرێژەى 70% بەرهەمى عێراق لەم میوەیە. زەیتوون لە شارى موسڵ بە پلەى یەكەم دێت كە 72% كۆى دارەكانى زەیتوونى عێراق لەم پارێزگایەیە. بەڵام گوێز و فستق لە شارەكانى كوردستان بەدیار دەكەوێت بە تایبەتى لە سلێمانى.












وێنەى سەوزە



 گرفتى كشتوكاڵ:
1- كەمى بەكارهێنانى پەین.
2- زۆرى رێژەى خوێ لە خاكى عێراق لە ناوەڕاست و باشوورى عێراق.
3- نەشارەزایی جوتیار بەڕێگەى نوێی كشتوكاڵى.
4- نەبوونى پلانى كشتوكاڵى بۆ بەرهەم هێنانى كشتوكاڵ بەباشترین تۆ.
5- نەبوونى یارمەتى بۆ جوتیار بەپێدانى (پێشینە) بۆكڕینى تۆو پەین، و گێڕانەوەى (پێشینە) لە دوایی فرۆشتنى بەرهەم.
6- بەكارهێنانى سیستەمى بەیار (بەنۆرە چاندنى زەوى) هۆیەكە بۆ كەمى بەرهەمى جوتیار بەتایبەتى لە زەوییە بچووكەكاندا.



دووەم -  بەخێوكردنى ئاژەڵ:
    لە بەر هەبوونى هۆكارى بەخێو كردنى ئاژەڵ وەك (رووبەرى زەوى فراوان،  ئاو و هەروەها بازار بۆ كڕینى بەرهەمەكانى ئاژەڵ) ڕێژەى بەردەوام لە گەشەكردن دایە و بەردەوام داواكارى لەسەر زۆرە، لە ئەنجامى پەرەسەندنى ژیانى خێزانى عێراقى و زۆربوونى ژمارەیان لەم كاتە ژمارەى ئاژەلأ پێویستى ناوەخۆ دابین بكات، بەتایبەتى لە گۆشت. بەخێو كردنى ئاژەلأ ، گرنگە چونكە خواردنى مرۆڤـ و كەرەستەى خاوى پیشەسازى خۆراك دابین دەكات، هەروەها پاشەرۆكەى پەیینى ئەندامیە بۆ كشتوكالأ، جگە لەوەش یەكێكە لە چالاكیەكانى مرۆڤى عێراقی. 

دەتوانین بەخێوكردنى ئاژەل بكەینە چەند بەش:
1- ئاژەڵى گۆشتى سوور:
    لە بزن و مەڕ و مانگا و گامێش و وشتر پێك دێت، جگە لە بەرهەمى گۆشت بەرهەمى شیر و خورى و پێستیان هەیە، لە هەموو پارێزگاكانى عێراقدا دەردەكەوێت.
    گامێش جگە لەبەرهەمەكەى بۆ كارى كێلگەش سوودى لێ وەردەگیرێت، پێشتر تەنها لە هۆرو زۆنگاوەكان بەخێو دەكرا، بەڵام ئێستا لە زۆربەى شارەكان كە لە نزیك رووبەرى ئاویین پەیدا دەبێت.
    گەورەترین ژمارەى مەڕ لە پارێزگاى موسڵ دەردەكەوێت و پارێزگاى دیالە و سەلاحەدین بە پلەى دووەم و سێیەم دێت. گەورەترین ژمارەى بزن لە پارێزگاى سلێمانییە، بە پلەى دووەم و سێیەم لە پارێزگاى دهۆك و هەولێر.
ژمارەى مانگا لە پارێزگاكانى میسان و زیقار بە زیاتر لە (200000) سەر دادەنرێت. گەورەترین ژمارەى گامێش لە پارێزگاى بەغدایە ئینجا لە میسان و بەسرە، بەڵام حوشتر لە پارێزگاى ژیقار بە ڕێژەى 23% حوشترى عێراق پێكدەهێنێت.  
2- پەلەوەر:
    هەموو جۆرە پەلەوەرەكان دەگرێتەوە، كە تەنیا بۆ مەبەستى گۆشت نییە، بەڵكو سوودى تریان هەیە. بەدوو ڕێگا بەخێو دەكرێت، یان لە كێڵگەى جوتیاران كە ڕێژەى كەمە یان لە كێڵگەى تایبەت. 


بەخێوكردنى پەلەوەر دوو جۆرەیە:
1- كێلگەى پەلەوەر بۆ گۆشت. 
2- كێلگەى پەلەوەڕ بۆ هێلكە.شوێنى ئەم كێلگانە نزیكى شارەكانە (مەبەست نزیكى لە بازار).











پەلەوەر  بەخێو كردن
    بە مەبەستى گەشەپێدان و بەخێوكردنى پەلەوەر چەند جۆرى بیانى هاوردەى بازاڕى عێراق كراوە، بەمەبەستى زیادكردنى ژمارەیان لە ئەنجامدا باشترین جۆرى پەلەوەڕ لەكێڵگەكان بەخێو دەكرێن، بەڵام تاكو ئێستا پێویستى ناوەخۆ  پڕناكات ، بۆیە تا ئێستا بەشێك لە پێویستیەكان لە دەرەوەى وڵات هاوردە دەكرێت لە شێوەى (مریشكى سەربراو و بەستوو) جگە لە هێلكە كە بەشێك لە پێویستییەكان پێك دەهێنێت. 
3- ماسى:
    بە هۆى بوونى هەردوو ڕووبارى عێراق و لقەكانى و شەتولعەرەب و كەنداوى عەرەب ، رووبەرێكى  فراوانى ئاوى بۆ بە خێوكردنى ماسى رەخساوە. جگە لە ڕاوە ماسى سروشتى چەندەها حەوزى بەخێوكردنى ماسى دەستكرد لە عێراقدا دامەزراوە.

گرفتەكانى بەرهەمى ئاژەڵى لە عێراق: 
أ- گرفتى سروشتى: لە ئەنجامى جیاوازى ئاوو هەواى عێراق كە ناسراوە بەجیاوازى پلەى گەرما و گۆڕانى بەردەوامى باران بارین. ئەمانە دەبنە هۆى دروستكردنى جێگاى تایبەت بۆ ئاژەلأ، تا لە مەترسى گۆڕانكارییەكانى ئاو و هەواى نەگونجاو بپارێزرێن.
    كەمى ئاو بە تایبەتى لە ناوەڕاست و ڕۆژئاواى عێراق گرفتێكى مەترسیدارە تووشى ئاژەڵى عێراق دەبێت. لە (هەرێمى كوردستان) گرفتى كەمى باران و بەفر بارین لە هەندێك ساڵ  مەترسى لەسەر ئاژەڵ پەیدادەكات. لە بەر كەمى لەوەڕگا و بچووكیان، ژمارەیەكى زۆرى ئاژەڵ لە رووبەرێكى بچووكى لەوەرگاكان بەخێو دەكرێن، كە كورتە گیایان لێ دەڕوێت بەخێودەكرێن، لە ئەنجامدا ئاژەڵەكان لەبرسان تووشى لەناو چوون و مرداربوونەوە دەبن. 
ب- گرفتى مرۆیى: بەهۆى گۆڕانى داواكارى بەردەوامى دانیشتوان لە سەر گۆشتى سوور بۆ پەلەوەر یان ماسى، بە پێچەوانەش بەدیار دەكەوێت، هەروەها نەبوونى خزمەتگوزارى تەندروستى بەیتەرى  بەشێوەیەكى ڕێك لەهەموو ناوچەكانى عێراق، بە تایبەتى لە كێڵگەكانى بەخێو كردنى پەلەوەر.
سێیەم – پیشەسازى:  
    پیشەسازى لە عێراق بەر لە ساڵانى 1985 بەرەو پێشكەوتن بوو، لە نێوان 1954- 1985 گەورەترین پلەى پێشكەوتنى بەخۆوە بینیوە. ساڵانى پێش 1954ز تەنیا 5% دەستى كار لەعێراق لە پیشەسازى بووە، 99% ئەم پیشەسازیانە جۆرى بچوك و لەماڵەوە بوون كە (1 - 25كرێكار) كاریان تێدادەكرد.
  لەبەر بچوكى پیشەسازییەكان نەدەتوانرا  پێویستى ناوەخۆ دابین بكات، زۆربەى پیشەسازییەكانیش لە جۆرى چنین و دورینى جل و بەرگ و خواردەمەنى بوو.
میرى چەند یاسایەكى دەركرد بۆ پەرەپێدانى پیشەسازى بریتین لە:
1- دامەزراندنى بانك بۆ پێدانى قەرز.
2- لێبووردنى لەباج یان كەمكردنەوەى رێژەكەى.









وێنەى كارگەیەك
پیشەسازى ناوەخۆ:
پیشەسازى ناوەخۆ دەكرێتە چوار جۆر:
1- پیشەسازى پشت بەبەرهەمى كشتوكاڵى و ئاژەلأ دەبەستێت وەك لە پیشەسازى لە قوتونانى خورماو هاڕینى گەنم و جۆ و هەویركارى و نان و ڕوونى كونجى و خواردنەوەكان.....هتد.
    پیشەسازیش پشت بەلۆكە دەبەستێت وەك بەتانی و سەرین هتد.. هەروەها پیشەسازى جۆرەها گوشراو و جگەرە و بەروبومى شیرى و چەندین پیشەسازى ڕستن و چنین.
2- پیشەسازى پشت بە كشتوكاڵى ناوەخۆ دەبەستێت وەك پیشەسازى رۆنى رووەك كە لە لۆكەو كونجى و جۆرەها گوڵە بەڕۆژە دەردەهێندرێت، پیشەسازى سابوون لەرۆنى زەیتون و پیشەسازى شیرینى لە گەنم و برنج و كونجى و میوە و گوێز و فستق.
    هەروەها پیشەسازى شەكر لەچەوەندەر و قامیشى شەكر. جگە لە پیشەسازییەكانى تەختە وەك دروستكردنى كەلوپەلى ناوماڵ.

چالاكى:
گروپێك لە قوتابیان بڵاوكراوەیەكى سەر دیوار ئامادە دەكەن (چالاكییە ئابوریەكان)ى تێدا بە وێنەوە دەخرێتە ڕوو.

3- پیشەسازى پشت بەكەرستەى خاوى ناكشتوكاڵی دەبەستێت. وەك چیمەنتۆ، گەچ،  كەرپوچ (خشتى سوورەكراوە)، قوڕ، كۆنكریت، كاشى و هیتر كە بۆ بەمەبەستى دروستكردنى خانوبەرە بەكاردێت.
4- پیشەسازیەكان كە پشت بەكەرەستەى خاوى دەرەوە دەبەستن.
    هەموو شتى دروستكراوى مەتبەخ دەگرێتەوە وەك ئاسن و مس و ئەلەمنیۆم هەیە، هەروەها پیشەسازى بەكارهێنانى زیو زێر و دروستكردنى مەكینەو ئامێرى كشتوكاڵى و پیشەسازى ئوتومبێل، و پیشەسازى دروستكردنى دەرگا و پەنجەرە.
¬¬
    پرسیار:
    پیشەكان لەعێراقدا دەبنە چەند بەشەوە؟ بیانژمێرە.

     یەك لە گرنگترین پیشەسازیەكانى عێراق (نەوتە) كە لەدواى دەرهێنانى دەچێتە پاڵاوتن لەچەندەها پالاوتگەى عێراق كەركوك و بەغداو بەسرە بە پیشەسازى پتروكیمیاوى ناسراوە، هەروەها پیشەسازى قیر بۆ دروستكردنى رێگاوبانى ئوتومبێل لە عێراقدا و پێویستیشى زیاد دەكات لەگەڵ پتربوونى ناوچەى شارستانیەتى.
    هەروەها پیشەسازى چیمەنتۆ كە لە ناوچەى سلێمانى و موسڵ و سەماوەو هندیە و بەغدا بەدیار دەكەوێت.
دامەزراندنى پیشەسازى لەهەر ناوچەیەك پشت بە:
1- كەرەستەى خاوە.
2- بوونى ڕێگاى هاتوو چۆ.
3- تێچون و پارەى تەرخان كراو.              
4- سیاسەتى حكومەت.
5- پێویستى ئاو.
6- هێزى كار.
7- بازار.                                               دیمەنى بازاڕ

چوارەم - دەرهێنانى كانزا لە عێراق:
    جۆرى بەردو پێكهاتەى جیولوجیەكەى هۆكارى سەرەكییە بۆ بوونى كانزا، دەتوانین بڵێن زۆربەى كانزاكانى عێراق لە جۆرى كانزاى نافلزین وەك (نەوت و خەڵوز، خوێ و گازى سروشتى) بەهۆى بوونى بەردى نیشتەنى لە زۆربەى رووبەرى عێراق، پەیدا دەبن.
هەروەها كانزاى فلزى وەك زیو و قورقوشم و ئاسن ...هتد. لە بەردى (ئاگرین و گۆڕاو) كە كانزایان تێدایە، بەڵام لە ناوچەیەكى بچوك لە زنجیرە چیا بەرزەكانى هەرێمى كوردستان.
    بەڵام لە ئەنجامى گەڕان بەدواى كانزا لە عێراق لەلایەن كۆمپانیا بیانیەكان دەركەوت كە زۆرترین رێژەى كانزاكانى عێراق (نەوت)ە كە لە زۆربەى ناوچەكاندا هەیە، بەتایبەتى ناوچەى گردۆڵكەیی(زورگ).




پرسیار: بۆچى كانزاى فلزى لەچیاكان دەردەكەوێت؟
  





شێوازى دابەشبوونى كانزاكان لە عێراق بەم شێوەى خوارەوەیە:
جۆرى كانزا	دابەش بوونى جوگرافى
نەوت

قیر
ئاسن

مس
فۆسفات
زێڕو زیو
قورقوشم
كروم
بایریت
مەگنسیۆم
خەلوز
یۆرانیۆم
گۆگرد
خوێ

مەڕمەڕو حەلان	
لمى شوشە
گرانیت و كوارتز	كەركوك، خانەقین، عێن زالە، گەیارە، زبێر، میسان، كۆیە، مەخمور، كەلەك، زاخۆ.
گەیارە لەموسڵ، حەمام عەلیل لەموسڵ.
ئامێدى، رەواندز، قەلادزە، چوارتا، سلێمانى، پێنجوین.
رەواندز ، قەلادزە، چوارتا، سلێمانى، هەڵەبجە.
لەناوچەى (2H) لە روتبە لەپارێزگاى ئەنبار.
ئامێدى، قەڵادزە، روتبە.
لەزاخۆ و ئامێدى.
رەواندز 
زاخۆ و ئامێدى
رەواندز 
لەكفرى وئینجانە
(2H) لەئەنبار و دهۆك.
دهۆك، موسڵ، كەركوك، فتحە.
چوارتا، رەواندز، ئامێدى، كەربەلا، سەماوە، شەنگال، بەسرە.
هەڵەبجە، چوارتا، قەڵادزە، رەواندز ، پیرمام.
كەربەلا، كوفە، روتبە، نەجەف. 
چوارتا.

 
نەخشەى دابەشبوونى كانزاكان لە عێراق




پێنجەم - ڕێگاكانى هاتوو چۆ كردن و بازرگانى:
    بازرگانى لە ئەنجامى هەبوونى رێگاى هاتووچۆ بەدیار دەكەوێت، هەروەها بوونى زۆرى بەرهەم لە ناوچەیەك و نەبوونى لە ناوچەیەكى تر ، ئەگەر ئەم بازرگانیە لە ناوەخۆی  وڵات بوو دەبێتە هۆى پەیدابوونى بازرگانى ناوەخۆ ئەگەر ئاڵووگۆڕەكە لە دەرەوەى سنورى وڵات بوو پێى دەڵێن بازرگانى دەرەوە. 
1- رێگاكانى هاتووچۆ: 
    رێگاى هاتووچۆ بنكەى پێشكەوتنى ئابوورى و كۆمەڵایەتییە، پەیوەندى نێوان هەموو بەشەكانى وڵات پتەو دەكات كە لە پێشودا گەیشتن بەو ناوچانەى دژواربوون. رێگاكانى هاتووچۆ لە عێراق سێ بەشە.
أ- رێگاى وشكانى: پێك دێت لە رێگاى ئوتومبێل لەناوچەى دەشتەكان تێچوونی دامەزراندن كەمە ، ئەگەر بەراورد بكرێت لەگەڵ رێگایەكى ئوتومبێل لە ناوچەى شاخاوى، بەهۆى سروشتى رووى زەوى، كە لە ئەنجامدا رێگاكان درێژتر دەبن. 
  پرسیار:
  بۆچى تێچوونى ڕێگاوبان لە ناوچەی شاخاوی زۆرە؟


گرنگترین رێگاكانى ئوتومبێل لە عێراقدا ئەمانەن:
 1- رێگاى بەغدا ـ كوت ـ  عەمارە ـ  بەسرە.
2- رێگاى بەغدا ـ حلە ـ دیوانیە  ـ سەماوە ـ ناسریە ـ بەسڕە.
3- رێگاى بەغدا ـ رومادى ـ حەدیسه ـ قائیم. 
4- رێگاى بەغدا ـ ڕەمادى  ـ ڕوتبە.
5- رێگاى بەغدا ـ  تكریت ـ موسڵ  ـ دهۆك.
6- رێگاى بەغدا ـ بەعقوبە  ـ خانەقین.
7- رێگاى بەغدا ـ كەركوك ـ  هەولێر. 
8- رێگاى بەغدا ـ كەركوك ـ  سلێمانى.


 
نەخشەى ڕێگاى ئوتومبێل لە عێراق

پرسیار
 1- بۆچى بازرگانى پەیدابوو؟
 2- بۆچى ریگاى هاتوو چۆ گرنگە؟
 3- رێگاى ناوچەى دەشتى نیشتەیى و بانى رۆژئاوا تێچونى كەمە، بۆ؟

رێگاكانى شەمەندەفەر دەست پێدەكات لە:
1- بەغدا ـ تكریت ـ موسڵ ـ رەبیعە.
2- بەغدا ـ حلە ـ دیوانیە ـ  سەماوە ـ ناسریە ـ  بەسرە. 
3- بەغدا ـ  رومادى ـ  حەدیسه ـ   قائیم ـ  عەكاشات.
4- حەدیسه ـ  بێجى ـ كەركوك.  

ب- رێگاى ئاوى:
    رووبارى دیجلە لە بەشى كوردستان بۆ هاتووچۆكردنى ئاوى ناشێت، بەهۆى لێژى ناوچەكە و خێرایى ئاوەكە، هەروەها رووبارى فورات بە دۆڵى تەسكدا تێدەپەرێت لە بانى رۆژئاوا بۆیە هاتووچۆى تێدا ناكرێت، بەڵام هەردوو رووبارەكان لە باشوورى بەغدا بۆ هاتووچۆكردن سوودیان لێوەردەگیرێت. ئەو كەشتى و بەلەمانەى كە هاتووچۆى تێدا دەكەن بچووكن، بەڵام ئەو كەشتیانەى كە بەناو شەتولعەرەبدا رەت دەبن لە جۆرى مام ناوەندین.



جـ- گواستنەوەى ئاسمانى:
كۆمەڵێك هێڵى هاتووچۆى ئاسمانى لە عێراقدا هەیە: 
1- بەغداد. 
 2- هەولێر.
3- سلێمانى.
4- بەسرە.
5- موسڵ.

  پرسیار: 
 بۆچى رووبارى دیجلە لە هەرێمى كوردستان بۆ هاتووچۆی ئاوى ناشێت؟

2- بازرگانى:
بازرگانى لە عێراق دوو جۆرە: 
أ ـ بازرگانى ناوەخۆ: لە ئەنجامى جیاوازى بەرزى و نزمى رووى زەوى عێراق بە دیاردەكەوێت، كارى كردۆتە سەر جیاوازى ئاو و هەوا و فرەچەشنى بەروبوومى ئاژەڵ و كشتوكاڵ و رووەكى خۆرسك لە باكوور و ناوەڕاست و باشووری عێراق ، ئەم دوو هۆكارەش بۆتە هۆی پەیدابوونی بازرگانى ناوەخۆ.
     جگە لەمەش بازرگانى بەهێز لە نێوان گوندو شارەكان و لە هەموو ناوچەكانى عێراق لەلایەك و لە نێوان شارەكانى عێراق و پایتەخت لە لایەكى ترەوە هەیە، بەهۆى بوونى زۆربەى دامەزراوە پیشەسازییەكان لە پایتەخت.
    هەروەها بازرگانى ناوەخۆ لە نێوان شار و گوندەكاندا هەیە بۆ ئاڵوگۆڕكردنى كەلوپەلى نیشتمانی.







         



	

	
وێنەى كەشتى و فڕۆكە و شەمەندەفەر
ب ـ بازرگانى دەرەكى: ئەم بازرگانییە لە نێوان عێراق و وڵاتانى دەوروبەرییەتى بەهەموو جۆرەكانى رێگاى گواستنەوە، بەتایبەتى گواستنەوەى وشكانى، كە گواستنەوەى شتى دروستكراو و خواردەمەنى  بەهەموو جۆرەكانییەوە لە نێوان ئێران و توركیا و سوریا لەگەل عێراق بەگشت رێگاكانى نێو دەوڵەتى عێراق ئەنجام دەدرێت. جگە لەمەش رێگاى وشكانى، لولەى نەوت و گازى سروشتى لە نێوان كێڵگە نەوتەكانى عێراق و بەندەرەكانى دەریاى ناوەڕاست لە سوریا و توركیا، جگە لەبەندەرەكانى عێراق كە لەوێوە نەوت بەرەو جیهان بە كەشتییە نەوت هەڵگرەكان دەنێردرێتە دەرەوە.
    هەروەها شەمەندەفەریش هەیە بۆ گواستنەوەى بازرگانى ناوەخۆ بەكاردێت بە تایبەتى گواستنەوەى بەرهەمى كشتوكاڵى لە نێوان ناوچەى گردۆڵكەى و دەشتى لیتەیى، لە بەسرە بەرەو بەغدا، موسڵ، و ناوچەكانى تر.


 
دیمەنى بەندەرێك