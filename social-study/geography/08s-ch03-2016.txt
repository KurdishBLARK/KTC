
(نەخشەى سروشتى ئەفریقیا)
بەندى سێیەم
كیشوەرى ئەفریقیا
	شوێنى جوگرافى كیشوەرى ئەفریقیا
     كیشوەرى ئەفریقیا لە ئاسیا بچووكترە، ڕووبەرەكەى زیاترە لە 30 ملیون كم2. وە لە 23%ى ڕووبەرى وشكانى گۆیى زەوى پێك دێنێت.
دەریاى سوور و نۆكەندى سوێس و كەنداوى عەدەن لە كیشوەرى ئاسیا جیاى دەكاتەوە و دەریاى ناوەڕاست لە ئەورووپا جیاى دەكاتەوە،  زەریاى ئەتلەسى كە دەكەوێتە رۆژئاواى كیشوەرەكە لە كیشوەرى ئەمەریكا جیاى دەكاتەوە.
    ئەم كیشوەرە دەكەوێتە نێوان بازنەى پانى 537 باكوور 535 باشوورى وە هێلى یەكسان تێپەڕ دەبێت بە ناوەڕاستى و دەیكاتە دووبەشى تا ڕادەیەك یەكسان.
بەرزى و نزمى كیشوەرەكە:
   شێوە سەرەكیەكانى رووى زەوى كیشوەرى ئەفریقیا بریتییە لە:
1- بانەكان: شێوەى سەرەكى رووى زەوى كیشوەرەكەیە كە زۆربەى كیشوەرى ئەفریقیا پێك دەهێنێت. و لە بیابانى گەورەى ئەفریقیا لە باكوور دەست پێ دەكات تاكو هەرێمى كاپ لە باشوور. بەرزى ئەم بانە لە نێوان (500 – 1500 م) كە دەكرێتە سێ بەش:
أ- بانەكانى باكوور (بیابانى گەورەى ئەفریقیا) كە دەست پێ دەكات لە دەریاى سوور تاكو زەریاى ئەتڵەسى درێژ دەبێتەوە. 
ب- بانەكانى رۆژهەڵات (بانى حەبەشە یان ئەسیوبیا) بەرزترین بانى كیشوەرەكەیە كە تێكڕاى بەرزیەكەى 2100م) لە ئاستى ڕووى دەریاوە.
جـ- بانى باشوور (بانى فیلدا) ئەم بانە پێك هاتووە لە بەرزایەكانى فیلداى سەروو و بیابانى كەلهارى.
2- چیاكان: چیاكانى كیشوەرى ئەفریقیا بەسەر ئەم سێ جۆرە دابەش دەبن:-
أ- چیا چەماوەكان: چیاكانى (ئەتلەس و دراكینزبیرگ) دەگرێتەوە. زنجیرە چیاى ئەتڵەسى دەكەوێتە باكوورى ڕۆژئاواى ئەفریقیا بەرزترین لوتكەى 4500م بەرزە لە ڕووى ئاستى دەریا.
بەڵام چیاى دراكینزبیرگ دەكەوێتە باشوورى ڕۆژهەڵاتى كیشوەرەكەو وە بەرزترین لوتكەى 3482م لەسەر ئاستى ڕووى دەریاوە.
ب- چیا شكاوەكان:
    دەكەوێتە دەوروبەرى ناوچەى دۆڵى شكاوى ئەفریقیا، ئەم دۆڵە درێژ دەبێتەوە لەگەلأ كەنارەكانى رۆژهەڵاتى كیشوەر وەك زنجیرە چیاكانى لێوارى دەریاى سۆر. لێواری زۆر لێژ و ڕكن.
جـ- چیا گڕكانەكان:
   دەكەوێتە لێواری ڕۆژهەڵاتى بانی كیشوەركە وەك چیاى كلمنجارۆ كە بەرزترین لوتكەى (5895م لەسەر ئاستى دەریا بەرزە، هەروەها چیاى كینیا (5914م) و چیاى فیرۆ (4565م)


ئاووهەوا:
    كیشوەرى ئەفریقیا بەو رووبەرە گەورەیەى هەیەتى لە رووى ئاووهەاوە دابەش دەبێ بەسەر چەند هەرێمێكى جیاواز كە برتین لەمانە:-
1- هەرێمى كەمەرەیى:
   دەكەوێتە دەوروپشتى هێڵى یەكسان كە تیشكى خۆر بە درێژى سالأ ستوونیە و درێژى شەو و ڕۆژ یەكسانە،  تێكڕاى ساڵانەى پلەى گەرمى ناوچەكە 527سەدى وە بارانى هەمیشەییە و لە وڵاتى كونغۆ و گابۆن و باشوورى كامیرۆن. 
2- هەرێَمى خولگەیى:
    دەكەوێتە باكوور و باشوورى هەرێمى پێشوو (كەمەرەیى)، تیشكى خۆر ستون و نیمچە ستوونە پلەكانى گەرما بە درێژایى سالأ بەرزە و بارانى لە زۆربەى مانگەكانى ساڵدا دەبارى بە تایبەتى لە مانگەكانى وەرزى هاوین دا.
3- هەرێمى بیابانى گەرم:
   دەكەوێتە باكوورى هەرێمى خولگەیى لە نیوەى باكوورى زەوى، لە باشوورى هەرێمى خولگەیى لە نیوە گۆى باشوورى زەوى. ڕادەى باران لە (250 ملم) كەمترە و پلەى گەرمى لە ئەنجامى ساماڵى ئاسمان زۆربەى ڕۆژەكانى سالأ دادەپۆشێ. بەرزترین پلەى گەرما لە ئەفریقیا لەم هەرێمەدا تۆماردەكرێ، هەروەها بەرزترین پلەى گەرمى لە جیهاندا لەم هەرێمەدا تۆمار كراوە كە 58 پلەى سەدییە لە وێستگەى (عەزیزیە) لە وڵاتى لیبیا ساڵى 1922.
4- هەرێمى دەریاى ناوەڕاست:
    ئەم هەرێمە دەكەوێتە باكوورى و باشوورى كیشوەرى ئەفریقیا سیفەتى ئەم هەرێمە بەرزى پلەى گەرمى وشكییە لەوەرزى هاوین و ساردو باراناویە لەزستاندا لە ئەنجامیدا بەفر دەبارێت بەتایبەتى لە لوتكە چیاكانى ناوچەكە (وەك لە بەرزاییەكانى ئەتڵەس لە باكوورى رۆژئاواى ئەفریقیا).
5- هەرێمى ئاووهەواى دەریاى شێدار:
    ئەم هەرێمە دەكەوێتە بەشى باشوورى رۆژهەڵاتى ئەفریقیا و ئەو ناوچانە دەگرێتەوە كە دەڕوانێتە سەر زەریاى هیندى. لە ڕووى پلەى گەرماوە تێكڕاى ساڵانەى دەگاتە 517 پلەى سەدى، بەڵام بڕى بارانى ساڵانەى زیاترە لە 1000 ملیمتر و وەرزى دابارینى جیاوازە، چونكە لە هەندێك بەشدا باران لە ماوەى 6 مانگ دەبارێ، بەڵام ناوچەى تر هەیە بارانى بە درێژایى ساڵدا دەبارێت.
6- هەرێمى ئەسیوبى (حەبەشە):
   ئەم هەرێمە دەكەوێتە بەرزایەكانى ڕۆژهەڵاتى ئەفریقیا بەهۆى بەرزى لەسەر ئاستى ڕووى دەریاوە پلەى گەرمى كەمترە بەبەراورد لەگەلأ ناوچەكانى دەوروبەرى، پلەى گەرمى ساڵانەى لە دەوروبەرى (517س) و دابارینى (1250ملم).


























گرنگترین ڕووبارو دەریاچەكانى ئەفریقیا
1- ڕووبارەكانى:
   دەتوانین ڕووبارەكانى كیشوەرى ئەفریقیا بەپێى ئاراستەى ڕێرەوەكەى بیكەین بەسێ بەش:-
أ- ئەو ڕووبارانەى دەرژێنە دەریاى ناوەڕاست گرنگترین رووبارەكانى ئەم ناوچەیە ڕووبارى نیلە كە درێژترین ڕووبارى ئەفریقیایە (6700كم) لە بانەكانى رۆژهەڵاتى ئەفریقیا هەل دەقولیت رووبارەكە لە باشوورەوە بەرەو باكوورە دەڕوات تاكو دەڕژێتە دەریاى ناوەڕاست، ئاوى ڕووبارى نیل بەكەڵك بەرهەم هێنانى وزەى كارەبا دێت، هەروەها هۆى پەیدابوونى كشتوكاڵە لە میسر، هەروەها بۆ ڕاوە ماسى و هاتوچۆى ئاوى بەكاردەهێنرێت.

ب- ئەو ڕووبارانەى دەرژێنە زەریاى ئەتڵەسى:
گرنگترین ڕووبارەكانى ئەم ناوچەیە (ڕووبارى كۆنغو و نیجر و ئورەنج و سنغال) ئەم ڕووبارانە بەوە دەناسرێت كە ڕووبەرى ئاوەزڵیان گەورەیەو ڕووبارەكان درێژن.
جـ- ئەو ڕووبارانەى دەرژێنە زەریاى هیندى:
    ئەم كۆمەڵەیە ژمارەیەك لە ڕووبار لە خۆوە دەگرێ. ئەو ڕووبارانە بریتین لە (شابالە ، جوبا ، تانا ، ڕوڤوما ، زەمبێزى ، لیمپۆپۆ) ئەم ڕووبارانە بە شێوەیەكى گشتى درێژیان كەمترە لەو ڕووبارانەى كە دەڕژێنە زەریاى ئەتلەسى.



- دەریاچەكانى كیشوەرەكە:
    زۆربەى دەریاچە گەورەكانى ئەفریقیا دەكەوێتە بەشى رۆژهەڵاتى كیشوەرەكە، كە ژمارەیان لە هەشت دەریاچە زیاترە نموونەیان (دەریاچەى مەلاوى ، دەریاچەى نیاسا ، دەریاچەى تەنجانیقا ، دەریاچەى كیڤو ، دەریاچەى ئەلبیرت ، ... هتد) بەڵام گرنگترینیان و گەورەترینیان دەریاچەى (ڤیكتۆریا)یە.  ئەم دەریاچانە سەروچاوەى هەندێك لە ڕووبارەكانن.
















نەخشەی ئەفریقیا
ڕووەكى سروشتى لە ئەفریقیا:
ڕووەكى سروشتى لە ئەفریقیا بۆ ئەم هەرێمانە دابەش دەكرێ.
1- دارستانى كەمەرەیى: لە ناوەڕاستى ئەفریقیا بەدیاردەكەوێت، گەڵا پانن لە نێوانیان دا ڕووەكى هەڵواسراو هەیە درێژى دارەكان بە شێوەیەكى گشتى لە نێوان 50 – 70 مەترە و پانى دارەكان (2 – 4) مەترە، گرنگترین دارەكانى (ساج و لاستیك).
2- هەرێمى دەریاى ناوەڕاست: ئەم هەرێمە دەكەوێتە بەشى باكوور و باشوورى ئەفریقیا، درەختە سروشتیەكانى هەرێمى دەریاى ناوەڕاست هەمیشە سەوزن، گرنگترین دارەكانى (فلین و بەڕو و سنۆبەر و ئەسپیندارە).
3- دارستانى ناوچەى ئاووهەواى مام ناوەندى گەرم: دارەكانى چڕى كەمترە بە بەراورد لەگەلأ هەرێمى دارستانى كەمەرەیى نمونەى دارەكانى ئەم هەرێمە (خورماى رون و دارى سرخس و هەندێك ڕووەكى زۆنگەكانى).
4- دارستانى هەرێمى ئەسیوبى: دارەكانى كورت ترە و كەم چڕترە لە دارستانى كەمەرەیى لە ئەنجامى مام ناوەندى پلەى گەرما، باشترین ناوچەى چاندنى (قاوەیە).
5- هەرێمى گژوگیاى سەڤانا: لە هەرێمى ئاووهەواى خولگەیى كە بارانى هاوینەیە بە دیاردەكەوێت، درێژى ئەم رووەكانە لە نێوان (3 – 4م) دایە. وە چەند بەرەو باكوور و باشوور بچین چڕیەكەى كەمتر دەبێت و درێژیەكەى كورت تر دەبێ.
6- هەرێمى ڕووەكى سروشتى بیابانى: ڕووەكى ئەم هەرێمە كورتن و چڕیان كەمە و شێوەى دڕكاوى خۆیان نیشان دەدەن بە هۆى ووشكى ناوچەكە. ئەم ڕووەكانە بەرگرى لە سەختى ئەو ژینگەیە بە هۆى خۆ كونجاندنیان لەگەلأ دەور و بەرەكە. هەندێكیان هەمیشە بە سەوزى دەمێننەوە، هەندێكیان دواى باران بارین سەوز دەبن و ماوەیەكى كەم زەرد هەڵدەگەڕێن و كۆتاییان پێدێت.





















نەخشەى ئیدارى كیشوەرى ئەفریقیا
دانیشتوانى كیشوەرى ئەفریقیا
زۆر كەمە ئەگەر بەراورد بكرێت لەگەلأ ڕووبەرەكەى كە زیاترە لە (30 ملیۆن كم2)، دانیشتوانى ئەفریقیا (13%) ژمارەى دانیشتوانى زەوى پێك دەهێنن،  چڕى دانیشتوانى (27 كەسە لەهەر كم2).
    بەڵام ئەم چریە نایەكسانە بەهۆى ئەوەى كە زۆربەى ڕووبەرى ئەفریقیا (بیابان و ئاووهەواى كەمەرەییە) كە بە كەڵك نیشتەجێ بوون نایەت.  گەورەترین ژمارەى دانیشتوان لە وڵاتى نیجیریایە كە دەگاتە (130 ملیۆن كەس).

ڕەچەڵەكى دانیشتوان:
سەبارەت بە دانیشتوانى كیشوەرەكە دەكرێنە (4)جۆر: 
1- دانیشتوانە كۆنەكان (سەرەتاییەكان)
2- رەش پێستەكان
3- قەوقازییەكان
4- حامیەكان


دابەش بوونى دانیشتوانى كیشوەرەكە:
1- ناوچەى رۆژئاواى ئەفریقیا:
   پێك دێت لە 17 وڵات وەك (سنغال و موریتانیا و مالى و نیجر و نایجیریا و غانا و سیرالیون و هیتر....) نزیكەى 30% دانیشتوانى كیشوەرەكە لەم ناوچەن.

2- ناوچەى ناوەڕاستى ئەفریقیا:
   چڕى دانیشتوانى ئەم ناوچەیە كەمە، تەنیا 11% دانیشتوانى كیشوەرەكە لەم ناوچەیە نیشتەجێن.


3- ناوچەى ڕۆژهەڵاتى كیشوەرەكە:
   ڕووبەرى ئەم ناوچەیە 40% ڕووبەرى ئەفریقیایە، 29% دانیشتوانى كیشوەرەكە لەم ناوچەن.

4- ناوچەكانى باكوورى كیشوەرەكە:
   دانیشتوانى كەنارەكانى دەریاى ناوەڕاست دەگرێتەوە وەك میسر و مەغریب و جەزائیر و تونس و لیبیا، و گەورەترین ژمارە لە دۆلأ و (دەلتاى نیلە). ڕێژەى دانیشتوانى ئەم ناوچەیە بۆ سەرجەم دانیشتوانى ئەفریقیا دەگاتە 23%.

5- ناوچەكانى باشوورى ئەفریقیا:
    بەشەكانى خواروى ئەفریقیا دەگرێتەوە بە تایبەتى وڵاتى باشوورى ئەفریقیا كە تیایدا 7% دانیشتوانى كیشوەرەكە دەژین.

چالاكى ئابوورى كیشوەرى ئەفریقیا:
   دانیشتوانى كیشوەرى ئەفریقیا هەموو جۆرە چالاكیەكى ئابووریان هەیە گرنگترینیان:


1- كۆكردنەوە و ڕاوكردن:
    ئەم جۆرە چالاكیە ئێستا لە چەند جێگایەكى جیا جیا هەیە وەك دارستانى خولگەیى كەمەرەیى، لە ناوچە كەم دانیشتوانەكان، وەكو كۆمەڵەى بوشمن و كورتە باڵاكان. كە ژمارەیان چەند هەزارێكە. 
    هەروەها ڕاوكردنى ماسى هەیە لە كیشوەرەكە بە تایبەتى لە كەنارەكانى ڕۆژئاواو باكوورى، ماسى وشككراو یان سووركراو خۆراكى سەرەكى هەندێك لە دانیشتوانى ناوچەكانى كیشوەرى ئەفریقیایە.

2- بەخێوكردنى ئاژەل (شوانكارى):
    یەك لە كارەكانى مرۆڤى ئەفریقیایە لە هەرە كۆنەوە ئێستا، بەرەو كەمبوونەوە دەچێت، بەهۆى بەدیاركەوتنى كشتوكاڵى، بەڵام هۆیەكى گرنگە بۆ دابینكردنى خواردن لە ڕووبەرێكى زۆرى كیشوەرەكە، بە تایبەتى ناوچەى گژوگیاى كورت و ناوچەى بیابان.  
    جۆرى ئاژەڵى بەخێوكراو لە ناوچەیەك تاكو ناوچەیەكى تر جیاوازى هەیە بۆ نموونە وشتر تایبەتە بە بیابانى ئەفریقی و مەڕومالات و بزن لە باشوورى ئەفریقیا بەدیاردەكەوێت كە بە شێوەیەكى بازرگانى بەخێودەكرێت.

3- كشتوكالأ:
  مرۆڤى ئەفریقیا بەروبومى دانەوێڵەى چاندووە لە باكوورى ئەفریقیا         (لە مەغریب و میسر و ئەسیوبیا) بە تایبەتى چاندنى گەنمەشامى و برنج. 




جۆرى كشتوكالى كیشوەر دوو جۆرە:
1- خۆ ژیاندن: لە زۆربەى وڵاتانى كیشوەرەكە بەدى دەكرێت، وەك لە باكوورى كۆنغو و تنزانیاو ملاوى و زامبیا و لیبیریا و ئوغندە هەیە، لەم جۆرە كشتوكالیە ئامێرى ساكار و دواكەتوو بەكاردێت.
2- جۆرى بازرگانى: لەم جۆرەدا بەرهەمى كشتوكاڵى زۆربەى بۆ فرۆشتن بەرهەم دەهێنرێت و باشترین ڕێگاى تەكنولوجى پێشكەوتوو بەكاردێت، گرنگترین بەرهەمە كشتوكاڵیە چاندراوەكان بریتییە لە دانەوێلە و گەنم و جۆ و برنج و گەنمەشامى و پەتاتە و قاوە و كەكاو و توتن و لۆكە.


4- پیشەسازى و دەرهێنانى كانزا:
    پیشەسازى و دەرهێنانى كانزا لە ئەفریقیا زۆر كۆن نییە، وە تا ئێستا هەندێك لە بەشەكانى كیشوەرەكە دوورە لەم چالاكیە. پێشكەوتنى پیشەسازى لەگەڵ پێشكەوتنى بەرهەمى كشتوكال و كانزایى بەدیاركەوت، بەڵام لە دواى سەربەخۆبوونى وڵاتانى ئەفریقیا وەكو میسر و جەزائیر و نایجیریا و ئەسیوبیا و كۆمارى باشوورى ئەفریقیا.
    پێشكەوتنى پیشەسازى دەستى پێ كرد، و بوونى كانزاكان لە هەر وڵاتێك هۆیەكى گرنگ بو بۆ ئەم پێشكەوتنە زۆربەى بەرهەمەكانى ئەم كەرتە بۆ بەكارهێنانى ناوەخۆییە وەكو (سابون ، جگەرە و پیشەسازیە خواردەمەنیەكان و ڕستن و چنین) وە لە ئەنجامى بوونى پیشەسازى بوارى ئابوورى و كۆمەڵایەتى وڵاتەكان پەیتا پەیتا بەرەو پێشكەوتن دەڕوات.



