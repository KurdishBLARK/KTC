
بەندى دەیەم
گواستنەوەو هاتووچۆ
    لەم بابەتەدا لەسەر جۆرەكانى رێگاو بان دەدوێن, بێ گومان ئەمرۆ یەكێك لەو پێوەرانە كە رادەى پێشكەوتنى هەر وڵاتێكى پێ دیارى دەكرێت، چڕى ڕێگاوبانە بەهەموو جۆرەكانیەوە(ئاسمانى, وشكانى, رووبارى, دەریاوانى, بەڕێگاى بۆرى) هەرچەندە تۆڕى ڕێگاوبان چڕ بێت ئەوە دەبێتە نیشانەیەك لەسەر پێشكەوتنى وڵات, لەڕاستیدا ڕێگاوبان بە شادەمارى ژیان لە هەموو روویەكەوە دادەنرێت.
رێگاوبان دابەش دەبن بەسەر ئەم جۆرانەى خوارەوە لە هەرێمى كوردستاندا:
1- ڕێگا وشكانیەكان: 
    بێ گومان ئەم جۆرە، ڕێگاى ئوتومبێل واتە ڕێگاى قیرتاوكراو ورێگاى شەمەندەفەریش دەگرێتەوە. لە هەرێمى كوردستاندا ئەمڕۆ تەنها جۆرى یەكەم هەیە واتە (ڕێگاى قیرتاوكراوەكان وڕێگاى قیرتاونەكراوەكانن) ئەم ڕێگانە چەند جۆرێكیان هەیە وەك ڕێگاى نێودەوڵەتییەكان كە شارەكانى كەركوك و هەولێر و سلێمانى و دهۆك و موسڵ بەسنورە نێو دەوڵەتییەكان هەرێمى كوردستان دەبەستێتەوە لەگەڵ ئێران و سوریا و توركیا و بەغدا. جۆرێكى دیكە هەیە كە كەمتر بایەخیان هەیە, ئەمانە سەنتەرى پارێزگاكان بەسەنتەرى قەزاو ناحیەكان دەبەستێتەوە وەجۆرێكى تر هەیە كە قیرتاو نەكراون و ڕێگاى خۆڵى و گوندەكان بەیەك دەبەستنەوە.
چالاكى: گروپێك لە قوتابیان ڕاپۆڕتێك دەربارەى (گواستنەوەى هاتووچۆ)  بۆ وانەى داهاتوو ئامادە دەكەن.

2- ڕێگا ئاسمانییەكان (هێلە ئاسمانییەكان):
    ئەم جۆرە ڕێگایە لە دواى ڕووخانى ڕژێمى بەعس لە ساڵى 2003ز لە هەرێمى كوردستاندا سەرى هەڵدا, وئێستا هەردوو فرۆكەخانەى سلێمانى و هەولێرى نێودەوڵەتى ئامادەن بۆ گەشتى ئاسمانى.
    سەبارەت بەڕێگاى رووبارى ئەم جۆرە ڕێگایە تا ئێستا هیچ سوودى لێ وەرنەگیراوە لە هەرێمى كوردستاندا سەرەراى بوونى چەندین رووبارى گەورە وەك دیجلەو زێى گەورەو زێى بچوك و زێى خابور و سیروان و ....هتد.
    دەكرێ بڵێین كە هەرێمى كوردستان وەك سەرانسەرى عێراق لە بوارى ڕێگاكانى هاتووچۆ زۆر پاشكەوتووە, هۆى ئەمەش دەگەڕێتەوە بۆ سیاسەتى هەڵەو عەسكەرتارى رژێمە یەك لەدواییەكەكانى عێراق.
بۆیە پێویستەبایەخێكى زۆر گرنگتر بەرێگاو بان بەهەموو جۆرەكانى بدرێت بەمەبەستى بوژانەوەى ئابوورى و شارستانیەتى وڵاتەكەمانە.

