
بەندى هەشتەم

كشتوكاڵ ‌و سامانى ئاژەڵ لە هەرێمى كوردستاندا



چالاكى كشتوكاڵى گرنگیەكى زۆرى هەیە چونكە دابینكردنى ئاسایشى خۆراكى پشت بەم چالاكیە دەبەستێت لەبەرئەوەى بەروبوومى كشتوكاڵى پەیوەندى بە ژیانى ڕۆژانەى خەڵك هەیە, ئێستا لە ووڵاتە تازە پێگەیشتووەكاندا هەوڵى بەكارهێنانى رێگا چارەى زانستیانە دەدرێت, شارەزایی كشتوكاڵیش لە لایەن مرۆڤەوە لە كوردستان دەگەڕێتەوە بۆ پێش (9 - 11) هەزار ساڵ, گرنگترین بەرهەم كە مرۆڤـ چاندوویەتى گەنم ‌و جۆ بووە تاوەكو شەستەكان سەدەى بیستەمیش كشتوكاڵ چاڵاكى تاك چاڵاكى كوردستان بووە بەڵام لە ساڵى 1975 تا ساڵى 1988 بەهۆى وێرانكردنى زۆربەى هەرە زۆرى گوندەكانى كوردستان لە لایەن ڕژێمى بەعسەوە خەڵكانێكى زۆر لەم چالاكیە دابڕان.

 بەروبوومە كشتوكاڵییە گرنگەكان
بەروبوومی كشتوكاڵی لە دوو لقى سەرەكى پێكدێت, ئەوانیش بەروبوومی روەكی و بەروبوومی ئاژەڵی, بەروبوومە روەكییەكانیش دەكرێنە چەند بەشێك, وەك:
1.	دانەوێلە.
2.	بەرووبومە پیشەسازییەكان(نەختینەكان).
3.	بەرووبومە پاقلەییەكان.
4.	بەرووبومە روندارەكان.
5.	سەوزە.
6.	رەز و باخەكان.



یەكەم: دانەوێڵە:
1- گەنم:
    گرنگترین ئەو دانەوێڵانەى لە كوردستان بەرهەم دەهێنرێن گەنمە, گەنم بەرهەمێكى زستانەیە پشت بە ئاوى باران دەبەستێت, بەڵام هەموو ناوچەكانى هەرێمى كوردستان باران وەك یەك نییە, باران لە باكوورەوە زیاترە تاكو باشوور, لە باشووردا باران كەمترەو بەشى ڕووەك ناكات بۆ پێگەیشتن بۆیە پێویستى بە ئاودان دەكات.
    ئەو گەنمەى لە كوردستان دەچێنرێ هەمە جۆرە, لەوانە (زەردكە, سپیكە, ڕەزاو, قەندەهارى, بەهارە), بەڵام گەنمى (مەكسیباك) لە ساڵى 1964 ز هێندرایە عێراق و لە ساڵى 1967 ز دەست بە چاندن كرا, لە كوردستاندا بە شێوەیەكى بەربڵاو دەچێنرێ بەتایبەتى لەو شوێنانەى كە ڕادەى دابارینى ساڵانەى لە نێوان (400 - 500) ملم دایە. چاندنى گەنم زۆرترین ڕووبەرى كشتوكاڵى داگیر كردووە بەڵام بەپێى بارودۆخى ئەم ڕووبەرە لە ساڵێكەوە بۆ ساڵێكى تر دەگۆڕێ هەروەها بڕى بەرهەمیش لە ساڵێكەوە بۆ ساڵێكى تر جیاوازى هەیە.
2- جۆ:
    ئەم دانەوێڵەیە لە ڕووى گرنگیەوە لە دواى گەنم دێت, بەروبومێكى زستانەیەو بەوە ناسراوە كە بەرگەى كەش ‌و هەواى سەخت دەگرێ وەك دابەزینى پلەى گەرماو كەم بارانى و سوێرى خاك (شۆرەكاتى خاك), لەبەر ئەوەى جێگەى چاندنى دەكەوێتە ئەو شوێنانەى كە كەم برشترن.
    لە گرنگترین جۆرەكانى جۆ لە كوردستاندا (جۆرە رەشكەیە), جۆش وەك و گەنم رووبەرى چاندراو وبەرهەم و بڕشتین هەر دۆنمێك لە ساڵێكەوە بۆ ساڵێكى تر دەگۆڕێت.
جـ- برنج:
    برنج بەرهەمێكى خۆراكى سەرەكىیە , بەروبوومێكى هاوینەیە, و سەرچاوەیەكى داهاتیشە بۆ ئەو خێزانانەى كەبەرهەمى دەهێنن, بەڵام تا ئێستا رووبەڕووى هەندێ گرفت دەبێتەوە لە چاندنیدا بۆیە خەسڵەتى دواكەوتوویى پێوەدیارە.
    دەبێ ئەوەش بزاندرێ كە بڕشتى یەك دۆنم برنج گەلێك پترە لە برشتى یەك دۆنم گەنم یا جۆ, ئەگەر زەویەكە باش پەروەردە بكرێ و بەكاربهێنرێ, رووبەرى بەبرنج چاندراو و بەرهەمى بەدەستهێنراو وبڕشتى زەوى لە هەموو جێگایەك وەك یەك نییە لە كوردستاندا.
    هەروەها هەموو ساڵێكیش وەك یەك نییە, بەڵام ئەوەى جێگیرە بڵێن كە باكوورى هەرێمى كوردستان چاندنى ئەم بەروبوومە پتر تیایدا سەركەوتووە بۆیە ئەم بەرهەمە زۆر بەرچاوە لە دەشتەكانى هەریر و دیانا و ناوچەى باڵەكایەتى لە پارێزگاى هەولێر و لە دەشتى شارەزوور و دەشتى بیتوێن لە پارێزگاى سلێمانى و لە ناوچەكانى سێمێڵ و سلێڤانى لە پارێزگاى دهۆك و لە ئاكرێ و شێخان.





دووەم: بەروبومە نەختییەكان (ئەو بەروبومانەى دەچنە ناو پیشەسازی):
    ئەم بەرهەمانەش چەند جۆرێك دەگرنە خۆیان وەك لۆكە كە پیشەسازى ڕستن ‌و چندراوە لۆكەییەكاندا بەكار دەبرێ, هەروەها دەنكەكەشى ڕۆنى لێ دەردەهێنرێت و لە پیشەسازى ڕۆنى ڕووەكى و سابوندا, پاشماوەكەشى وەك ئالیكى ئاژەڵ بەكاردێت.
گرنگترین جۆرى: 
1- لۆكە: لۆكەى چاندراو لە كوردستاندا جۆرى (كوكروست)ە, شایەنى باسە پارێزگاكانى هەرێمى كوردستان ڕیزى پێشەوەیان گرتووە لە بەرهەمهێنانى لۆكەدا لەسەر ئاستى عێراق, ڕێژەى بەشدارى كردنى پارێزگاكانى هەولێرو سلێمانى كەركوك لە بەرهەمى لۆكەدا نزیكەى 75% بووە لە ساڵى 1979ز دا لەسەر ئاستى عێراق.
2- تووتن: ئەو بەروبوومە لە عێراق، تەنیا لە هەرێمى كوردستاندا دەچێنرێت بە تایبەتى لە ناوچەكانى باكوورو باكوورى ڕۆژهەڵاتى هەرێم، كە بەرزاییەكەیان لە نێوان 550 – 1200م لەسەر ئاستى ڕووى دەریاوەیە. پارێزگاى سلێمانى لە ڕیزى پێشەوە دێت، بە ڕێژەى 85% و پارێزگاى هەولێر بە پلەى دووەم دێت بە ڕێژەى 14% و دهۆك بە ڕێژەى 1% لە ڕووى سەرجەمى تووتنى بەرهەم هێندراو لە هەرێمى كوردستان لە ساڵى 1990 دا.
دوو جۆرى سەرەكى تووتن دەچێنرێت لەهەرێمى كوردستان، كە ئەوانیش تووتنە ڕۆژهەڵاتیەكان و تووتنە ڤێرجینەكانن, شایانى باسە كە پارێزگاى هەولێر بە پلەى یەكەم دێت لە تووتنە ڤێرجینیەكان پارێزگاى سلێمانى بە پلەى یەكەم دێت لە تووتنە ڕۆژهەڵاتیەكان بەڵام لەم ساڵانەى دوایی چاندنى تووتن لە هەرێمى كوردستان لە پاشەكشێدایە.
سێیەم: ڕووەكە پاقلەمەنیەكان:
    جۆرى سەرەكى ئەم ڕووەكە لە هەرێمى كوردستاندا نۆكەو لە دواى ئەویش جۆرەكانى تر دێن وەك پاقلەو لۆبیا.
    سەبارەت بە نۆك, ئەم بەروبوومە بەروبوومێكى زستانیە پشت بە ئاوى باران دەبەستێت, ئەم جۆرانەى لە كوردستاندا دەچێنرێ لە جۆرى خۆجێین وەك جۆرى سلێمانى و جۆرى دهۆكى. لەم ساڵانەى دواییدا جۆرى نوێ هاتە ناوەوەو كەبڕێكیان درێژن و بەرگەى ئافات و دەرد دەگرن, چاندنى ئەم رووەكە لە خاكەكانى ناوچەكانى باكوورو باكوورى ڕۆژهەڵات ‌و ناوەڕاستى كوردستاندا سەركەوتووە لەبەر ئەوەى خاكەكەیان شیاون بۆ ئەم ڕووەكە, سەبارەا بە ڕووبەڕوو بەرهەم و بڕشتى نۆكى چاندراو لە كوردستاندا.
چوارەم : بەرووبومە ڕۆندارەكان:    
    ئەو بەروبوومانە كە سوود لە ناوەڕۆكە چەورەكەیان وەردەگیرێ و لە پیشەسازییە خۆراكییەكاندا بەكاردەهێنرێن, جۆرەكانى ئەمانەن:
1- گوڵە بەڕۆژە:
    گوڵە بەڕۆژە بەرهەمێكى هاوینەیە لە هەموو پارێزگاكانى كوردستاندا دەچێنرێت, هەردوو پارێزگاى سلێمانى و كەركوك لە پێشەنگى پارێزگاكانى هەرێمى كوردستاندا دێن لە ڕووى چاندنى گوڵە بەڕۆژە.
2- كونجى:
    لەو بەرهەمانەیە كە لە زۆر ڕووەوە بەكاردێت, ڕاستەوخۆ دەخورێت یان بۆ پیشەسازى هەویركارى و شیرینى دەرهێنانى ڕۆن بەكاردێت, كە ڕێژەى 50% زیاتر ڕۆنى تێدایە.ناوچەكانى سەربە هەرێم لە پارێزگاى دیالە بە پلەى یەكەم دێت لەبەرهەمهێناندا، لە دواى ئەویش ناوچەكانى سەر بە هەرێم لەپارێزگاى موسڵ بەپلەى دووەم و هەولێریش بەپلەى سێیەم دێت.
پێنجەم: سەوزە:
    سەوزە یەكێكە لەو بەرهەمە كشتوكاڵیانەى كە لە كوردستاندا دەچێنرێت لە ڕووی گرنگییەوە لەدواى دانەوێڵە دێت, سەوزە دوو جۆرە:
1- سەوزەى هاوینەیی:
    ئەم جۆرە لە تەماتە و ئارو و باینجان و بامیە و گندۆرە(كاڵەك) و شفتى و بیبەر و كولەكە, تەماتە لە پێشەوەى هەموو جۆرەكانى تر دێت، لە ڕووى ئەو ڕووبەرەى كە دەچێندرێت لە زەوییە كشتوكاڵیەكاندا, چونكە داواكارى زۆرى لەسەرە. ڕێژەى بەرهەمهێنانى تەماتە لە پارێزگاى هەولێر لە نێوان هەرسێ پارێزگاكانى هەولێر و سلێمانى و دهۆك دا لە ساڵى 1990 گەیشتە 64%. بەڵام سەوزەكانى تر لە هەمان ساڵدا ئەو ڕووبەرەى كە داگیریان كردبوو لە پارێزگاى سلێمانى زیاتر بوو گەیشتە (40729) دۆنم ‌و پارێزگاى هەولێر بە پلەى دووەم هات بە (38084) دۆنم و پارێزگاى دهۆك بە پلەى سێیەم بە ڕووبەرى (2768) دۆنم.

2- سەوزەى زستانە: 
     ئەم جۆرە سەوزەیەش زۆر بە بایەخن و پێكدێن لە (چەوەندەر, شێلم, پیاز, گێزەر, خاس, كەلەم, سپێناخ هتد).
    ڕووبەرى چاندراو بەو جۆرە سەوزانە لە ناوچەیەكەوە بۆ ناوچەیەكى تر جیاوازى هەیە, پارێزگاى هەولێر لە ڕیزى پێشەوە دێت بە پێى ئامارەكانى ساڵى 1990ز بە ڕووبەرى (3236) دۆنمەوە بەڵام ئەو ڕووبەرى تەنها (966) دۆنم بووە لە پارێزگاى سلێمانى دا. ڕووبەرى چاندراو بە سەوزەى زستانە لە پارێزگاى موسڵ دا لە ساڵى 1977ز گەیشتۆتە (2918) دۆنمەو لە پارێزگاى دیالە گەیشتۆتە (2676) دۆنم لە ساڵى 1975.
شەشەم: میوە: 
    بنەما جوگرافیە سروشتیەكانى هەرێمى كوردستان یارمەتى پەیدابوونى ئەو جۆرە چالاكییە كشتوكاڵیە دەدەن لە ناوچە پێ دەشتەكاندا بێ یان لە ناوچە شاخاوییەكان.
    لە بنار و قەدپاڵى چیاكاندا دارى مێو و گوێز و هەرمێ و هتد. دەچێنرێن واتە لەو ناوچانەى كە لە نێوان (500 - 1000) ملم بارانیان لێ دەبارێت, جگە لەم درەختانە دارى دیكەشى لێ دەڕوێ وەك هەنجیر و هەڵوژە و خۆخ و گێڵاس و توو.
    بە شێوەیەكى گشتى دەتوانین بڵێین تێكڕاى ناوچەكانى كوردستان بە كەڵكى چاندنى دارو درەختى بە بەر دێن. هەر ناوچەیەك بە گوێرەى ژینگەى جوگرافیاى خۆى تایبەتمەندە بە چاندنى جۆرە میوەیەكى تایبەتى: بۆ نموونە ناوچەكانى باشوورى هەرێم دەتوانرێ تەرخان بكرێ بۆ چاندنى خورما و مزرەمەنى لە (بەدرە و مەندەلى و جەلەولا و قزل رەبات) لە كاتێكدا ناوچەكانى باڵەكایەتى و هەورامان و دەوروبەریان تایبەتمەندە بە چاندنى درەختى گوێز, ناوچەكانى دهۆكیش سێویان لێ دەچێنرێ.
    گرنگترین دارى چاندراو لە كوردستاندا دارى مێوە (ترێ) یە بەهەموو جۆرەكانییەوە كە لە سەرانسەرى هەرێمى كوردستاندا هەیە, هەروەها سێو لە میوە گرنگەكانە لە پارێزگاى دهۆك و هەروەها هەنجیر كە زیاتر پارێزگاى موسڵ پێى بەناوبانگە: لە پارێزگاى دیالەش مزرەمەنى و دارخورماو هەنار دەچێنرێن, بەڵام جگە لەو ناوچانەى كە بەناوبانگن لە جۆرێك لە میوە ئەوا چاندنى میوە نەریتێكى كوردەواریە لە سەرانسەرى دێهاتى ناوچە شاخاویەكانى كوردستاندا لە پارێزگاى موسڵ و دهۆك و هەولێر و سلێمانى.
بەگشتى بەرهەمى ڕووەك لە كوردستاندا پاشكەوتووە بە بەراورد لەگەلأ وڵاتە پێشكەوتووەكاندا لەو كاتەى زەوى ‌و ئاوو هەوایەكى زۆر لە بارى هەیە بۆ چاندى جۆرە جیاجیاكانى ڕووەك.
سامانى ئاژەڵ:
   سامانى ئاژەڵ لە كوردستان بەخێوكردنى چەند جۆرێك ئاژەڵێك دەگرێتەوە وەك مەڕ و مانگا و گامێش و پەلەوەر, لێرەدا باسى ئەو ئاژەڵانەو دابەش بوونى جوگرافیایان دەكەین.
1- مەڕ:
   ئەو جۆرە مەڕەى كە لە كوردستان هەیە بە مەڕى كوردى بەناوبانگە, بە پلەى دووەم جۆرێكى ترى دوڕە هەیە كە بەناوى حەواسى بەناوبانگە لەناوچەى دەشت و بانەكان بەزۆرى دەژین.
2- بزن:
     دوو جۆرى سەرەكى بزن هەیە لە هەرێمى كوردستانى عێراقدا یەكەمیان بزنە مەرەزەو ئەوى تریان بزنى ئاسیاییە زۆربەى لە ناوچەى شاخاوییەكاندا دەژین.
3- مانگا:  
    مانگا سودێكى ئابوورى زۆرى هەیە, سوود لە شیرو گۆشت و پیستەكەى وەردەگیرێت, وڵاتە پێشكەوتووەكان زۆر بایەخى پێ دەدەن, بەڵام لە كوردستان تا ئێستا ئەو بایەخەى پێ نەدراوە چونكە سوود وەرگرتنى بەخێوكردنیان بە رێگاى سەرەتاییەكانە لە زۆربەى ناوچەكانى هەرێم پەرت وبڵاون كیڵگەى تایبەتى بەخێوكردنیان دەگمەنە .












وێنەى گاڕانێك

پەلەوەر:
    بە شێوەیەكى گشتى پەلەوەر پێك دێت لە مریشك و قازو مراوى و عەلەشیش و (قەلەموون), لەوانەیە لە دێهاتەكاندا هیچ ماڵێك نەبێت ئەگەر جۆرێك یان دوو جۆر یان سێ جۆرى نەبێت لەم جۆرە پەلەوەرانە, بەڵام مریشك لە هەموویان گرنگترە لە ڕووى بەشدارى كردنى لە چالاكى ئابوورى لە بازاڕەكاندا, شایانى باسە كە گۆشتى مریشك و هێلكەكەى داواكاریەكى زۆریان لەسەرە لەلایەن دانیشتوانى كوردستان بۆیە ئەگەر چى ژمارەى پڕۆژەكانى مریشكى گۆشت گەیشتۆتە (461) پڕۆژە كە ساڵانە نزیكەى (18,5) ملیۆن مریشك دەهێننە بەرهەم، بەڵام دیسان بڕێكى زۆر لە گۆشتى مریشك و هێلكە لە وڵاتە جیاجیاكانى جیهان دەكڕدرێن و دەهێندرێنە بازاڕەكانى شارو شارۆچكەكانى كوردستان, هەروەها ژمارەى هێلكە تروكێنەكان لە دەوروبەرى (8ملیۆن) دایە كە بەرهەمى ساڵانەیان (20) ملیۆن جوجەڵەیە.

راهێنان
بۆ پەرەپێدانى سامانى ئاژەڵ ورزگار بوون لەكۆسپ و گرفتەكان, دەكرێت:






    شێوازى نوێ لە
  بەخێوكردنى ئاژەڵ      و                              و
     بەكاربهێنرێت

