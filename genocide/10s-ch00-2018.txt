حكومەتى هەرێمى كوردستان ــ عێراق 
وەزارەتى پەروەردە
بەڕێوەبەرایەتى گشتى پڕۆگرام و چاپەمەنییەكان


جینۆسایدى گەلى كورد
بۆ پۆلى دەیەمى ئامادەیى 
(زانستى، وێژەیى) و  قۆناغى یەكەمى خوێندنى پیشەیى  و پەیمانگەكان 


ئامادەكردنى 
ویسى صالح حمد امین		عمر على شریف                            
عبید خدر فتح الله

پێداچوونەوەى زانستى و هەڵسەنگاندن 
د.یوسف معروف دزەیى 	


چاپى شەشەم	        2718 كوردى    2018 زایینى   1439 كۆچى


سەرپەرشتى زانستى: ویسى صالح حمد امین 
سەرپەرشتى هونەرى چاپ : عوسمان پیرداود كواز 
		               ئارى محسن احمد
نەخشەسازى بەرگ و ناوەڕۆك: ئارى محسن احمد 
تایپ: ویسى صالح حمد امین
ناوەرۆك

بەش	بابەت	لاپەڕە
پێشەكی	5
بەشی یەكەم	جینۆساید	7
بەشی دووەم	بەعەربكردن و راگواستن 	17
بەشی سێیەم	كـــــــــوردی فەیلی 	43
بەشی چوارەم	كۆمەڵكوژی بارزانییەكان 	51
بەشی پێنجەم	بەكارهێنانی چەكی كیمیاوی	61
بەشی شەشەم	ئەنفال	69
بەشى حەفتەم	ئێزیدییەكان	95
سەرچاوەكان	107


پێشەكی
   لەسەرەتای سەدەی بیستەم كە دەوڵەتی عێراق لە لایەن ئینگلیزەوە دامەزرا, پێكهاتەیەكی نامۆ و دوور لە ئارەزووەكانی گەلی كوردستان بوو ، بۆیە ئەم قەوارە نوێیە، بۆ چەسپاندنی پێگەی خۆی بەردەوام دانیشتوانەكەی توشی نەهامەتی و ماڵوێرانی و قەیران كردوە . دەسەڵاتدارانی عێراق هەر لەسەرەتاوە بە هەموو شێواز و ئامرازێك سڵیان لە گۆڕینی پێكهاتەی نەتەوەیی و كەلتووری و كۆمەڵایەتی و رۆشنبیری و دیمۆگرافی و جوگرافی ناوچەكە نەكردۆتەوە، بە پەیرەوكردنی تاوانی راگواستن و بەعەرەبكردن و بەكارهێنانی هێز و سوپاو چەكی كوشندەی كۆمەڵكوژی قەدەغەكراوی نێودەوڵەتی و زیندانی كردن و شونبزركردنی هاووڵاتیانی سڤیلی بێتاوان و سوتاندنی رەز و باخ و گوند و شارۆچكەكان و لەناوبردنی ژێرخانی ئابووری ناوچەكە بۆ ئەوەی رۆڵەكانی ملكەچ بكات بۆ ویست و مەرامەكانی خۆیان .
    دواجار لە كۆتایی هەشتاكانی سەدەی بیستەم، تاوانەكان لە سەردەمی بەعسیەكان گەیشتە لووتكەی دڕندایەتی بەرامبەر گەلی كوردستان ، كە دیارترینیان تاوانەكانی بەدناوی (ئەنفال)بوو، لە بەرچاوی كۆمەڵگەی نێودەوڵەتی دژ بە گەلی كوردستان ئەنجام درا . دەتوانین ئەم تاوانە بە گەورەترین تاوانی سەردەم هەژمار بكەین كە دەرهەق بە مرۆڤایەتی كرابێت لە كوردستان.
   مەبەست لە ئامادەكردنی ئەم بابەتە، ناساندنی ئەم تاوان و رەشەكوژییە كە بەرامبەر بە گەلی كورد ئەنجام دراوە، بۆ ئەوەی نەوەكانمان رابهێنین و لە بیری نەكەن و بیكەنە وانەیەك بۆ داهاتوویان، كە بنیادی كۆمەڵگەی كوردستانی نوێی لە سەر دابمەزرێنین، دووربێت لە گیانی رەگەزپەرستی و توندو تیژی وهەڵسوكەوتی نامرۆڤانە دەرهەق بە هاونیشتمانیانى كوردستان .
   بابەتی جینۆسایدی گەلی كورد لە شەش بەش پێكهاتووە ، بە پێی زنجیرەی مێژووی رووداوەكان جێگیر كراوە, لە سەرەتای دامەزراندنی دەوڵەتی عێراق كە بریتیە لە (بە عەرەبكردن و راگواستن, لە ناوبردنی كوردە فەیلیەكان, كۆمەڵكوژی بارزانییەكان, بەكارهێنانی چەكی كۆمەڵكوژی , ئەنفال و قۆناغەكانی لە ناوبردن و كاریگەری بەسەر كۆمەڵگەی كوردستان, هەروەها بابەتى تایبەت بە ئێزیدییەكان و فەرمانى قڕكردنیان.
   لە ئامادەكردنی ئەم بابەتە رەچاوی بەشەوانەی دیاریكراوی وەرزی خوێندن كراوە ، كە سنووردارە، چونكە بابەتەكە تازەیە، لەوانەیە كەم وكوڕی تێدابێت، بۆیە داواكارین لە مامۆستایانی بەڕێز هەر تێبینی و سەرنج و رەخنەیەكیان دەربارەی بابەتەكە هەبێت سوپاسیان دەكەین ئاگادارمان بكەنەوە، تاوەكو بتوانین لە چاپی ئایندە سوودیان لێوەرگرین. هیوادارین توانیبمان تارادەیەك خزمەتمان بەو گیانە بێ تاوانانە كردبێت كە بوونە ئامانجی مەرامەكانی سیاسەتی دڕندانەی دەسەڵاتدارانی عێراق. 
   لە كۆتایدا سوپاسی هەموو ئەو لایەن و كەسە دڵسۆزانە دەكەین كە هاوكارمان بوون لە ئامادەكردنی ئەم بابەتە بە تایبەتی ( وەزارەتی كاروباری شەهیدان و ئەنفالكراوەكان و ئەنستیوتی كوردی بۆ ڤیكتۆمۆلۆجی و بەرەنگاربوونەوەی جینۆساید و سەنتەری ئەنفال بۆ بە دواداچوونی ئەنفالكراو وبێ سەر و شوێنەكانی كوردستان) بە رێنمایی و سەرچاوە یارمەتیان داین .   

                                               دەستەی ئامادەكار   

























