
هاوەڵناوی ژمارە

3- هاوەڵناوی ژمارەی كەرتی

1-
ئـ- سێیەكی مەڕەكانی خۆمم فرۆشت.
ب- سێیەكا (سێ ئێكا) پەزێن خۆمن فرۆت.

2- 
ئـ- دوو هەشت یەكی بەرهەمی ئەم كارگەیە بۆ هەژارانە.
ب- دوو هەشت یەكا بەرهەمێ‌ ڤێ‌ كارگەهێ‌ بۆ هەژارانە 

3-
 ئـ- سێ‌ بیست یەكی خوێنكاران لە تاقیكردنەوەی ڕێزمانی كوردیدا دەرنەچوون.
 ب- سێ‌ بیستیەكا خوێندكاران ل تاقیكردنەوا ڕێزمانێ‌ كوردی دەرنەچوون.

4-
ئـ- 35% لە سەدا (ن) سی و پێنجی كرێكارانی ئەم كارگەیە نەخوێندەوارن.
ب- ژ سەدا (ن) سه و پێنج كرێكارێن ڤێ‌ كارگەهێ‌ نەخویندەڤانن.

5- 
 ئـ- 0.7 لە دەیا (ن) حەفتی كچانی قوتابخانەكەمان خەڵكی دهۆكن.
 ب- ژ دەیا حەفتێ‌ كچێن قوتابخانە مە خەلكی دهۆكێنە.

6-
ئـ- 14% لە سەدا چواردەی مامۆستایان ئوتومبێڵی خۆیان هەیە.
ب- ژ سەدا (ن) چاردەیێ مامۆستایان خودانێ‌ ئوتومبێڵا خۆنە.

7-
ئـ- 0.247 لە هەزاران دووسەدو چل وحەفتی سەربازان لە جەنگ كوژران.
ب- ژ هەزاران دووسەدو چل ‌و حەفتێ سەرباز ل جەنگێ‌ هاتنە كوشتن.

8-
ئـ- نیوەی پارەكەم لێ‌ بزربوو.
ب- نیڤەكا پارێ‌ من بەزربوو.







خستنەڕوو:

لە خوێندنەوەی ڕستەكانی سەرەوەدا بۆمان دەردەكەوێت، كە لە هەر ڕستەیەكیاندا هاوەڵناوێكی ژمارەی هەیە، كە وردەی ناوە ژمێراوەكەی دوای خۆی پیشاندەدات و ئەندازەی كەرتەكە ڕادەگەیەنێت.
1- لە ڕستەی ژمارە یەكی (ئـ)دا هاوەڵناوی ژمارەی (سێیەك) ئەندازەی مەڕە فرۆشراوەكان پیشاندەدات و لە دوو ژمارەی بنجی(سێ‌) و (یەك) پێكهاتووە كە بە یاریدەی (ی) ئامرازی دانەپاڵەوە كاری خۆی كردووە. ئەم جۆرە پێكهاتنەش تەنیا لەو جۆرە ژمارانەدا دەبێت كە ژمارەی دووەمیان (یەك)بێت، وەك چواریەك ،شەشیەك ، هەشتیەك.
لە هەمان ڕستەی ژمارە یەك و لە بەشی (ب)دا ، هاوەڵناوی ژمارەی (سێیەكا) یان (سێ‌ ئێكییا) ئەندازا ڤان پەزان دەردێخیت كۆ ژلایێ‌ من ڤە هاتینە فرۆتن، ئەڤ هژمارا كەرتییە ژی پێكهاتیە ژ هژمار بنجییا (سێ‌) و(ئێك- یێك) دیسا ژی ئەڤ جۆرە پێكهاتنە هەر دڤان هژمارا دبیتن كو هژمارا دوویێ‌ ژوان (ئێك- یێك) بیتن وەكی (چارئێك- چاریێك) (شەش ئێك- شەشیێك) (حەفت ئێك- حەفتیێك) و ب هاریكارییا (1) یان (ێ‌) ی ئامرازێ‌ دانەپاڵ كارێ‌ خۆ دكەتن.

2- لە ڕستەی دووەمیشدا ئەو هاوەڵناوە ژمارە كەرتییەی، كە ئەندازەی ئەو بەرهەمە دەردەخات، كە بۆ هەژاران تەرخان كراوە هاوەڵناوی (دوو هەشت یەك)ە كە لە ژمارە بنجییەكانی (دوو، هەشت، یەك) پێكهاتووە و بە هۆی ئامرازی (ی) دانەپاڵەوە كاری پیشاندانی ئەندازەی تەرخانكراوی بەرهەمەكە دەست نیشاندەكات ، لێرەشدا هەر بە یارمەتی ژمارەی (یەك) دروست دەبێت، كە دەخرێتە دوای ژمارەی دووەمەوە، كە ژمارەی ژێرەوەیە، واتە لە دەستپێكدا ژمارەی سەرەوە، ئینجا هی ژێرەوە دەخوێنینەوەو لە پاشان ژمارەی                        (یەك)ی دەخەینە سەر، ئەم جۆرە خوێندنەوەیەش لەو ژمارە كەرتییانەدا دەردەكەوێت، كە سەرەیان لە یەك زیاترە، (سێ‌، پێنج، یەك) (شەش حەفت یەك) (بیست شەست یەك)......هتد.
لە ڕستەی (ب)ش دا، هەر بە هەمان شێوە ژمارەی كەرتی (دوو، هەشت، یەكا) لە سێ‌ ژمارەی بنجی (دوو، هەشت، یەك) دروستبووە، ئەوەندە هەیە لێرەدا ئامرازی دانەپاڵ (ا)ە نەك (ی).

3- لە هەردوو ڕستەی ژمارە (3)شدا دیسان ژمارەی كەرتی (سێ‌، بیست، یەك) ئەندازەی ئەو كەرتە ڕادەگەیەنێت، كە ژمارەی خوێندكارەكانی پێ‌ دەست نیشاندەكەین كە لە تاقیكردنەوەی ڕێزمانی كوردیدا دەرنەچوون، ئەو ژی ل سێ‌ هژماران پێكدێت (سێ‌، بیست، یەك) و بەهۆی ئامرازی دانەپاڵی (ی) لە رستەی یەكەم و (ئـ) لە ڕستەی دووەمدا كاری دەستنیشانكردن و وەسفكردنی خوێنكارانی دەرنەچووی پیشانداوە.

4- لە ڕستەی (ئـ) و (ب)ی ژمارە چواریشدا، ئەو جۆرە كەرتانە بەم شێوەیە دهێنە خاندن : (لە) یان (ژ) ئینجا ڕێژەكە ، كە سەدە ، لە پاشان خودی ژمارە، واتە دەڵێین : لە سەدا (ن) یان ژ سەدا (ن)....هتد ژمارەكە دەخوێنینەوە . ئەم جۆرە ژمارە كەرتییەش پێی دەگوترێت كەرتی سادە.  
5- لە ڕستەكانی ژمارە (5) و (6) و (7) یشدا، ژمارە كەرتیەكان، كەرتی دەیین و خوێندنەوەیان بەم جۆرە دەبێت:
ئـ- (لە) ، (ژ) دەیا (ن) ، دەها (ن) .......... ئینجا ژمارەكە      
ب- (لە) ، (ژ) سەدا (ن) .......... ئینجا ژمارەكە    
پ- (لە) ، (ژ) هەزارا (ن) .......... ئینجا ژمارەكە  

6- ژمارە (یەك) و (دوو) ناكەونە بەر دەستوری خوێندنەوەی كەرتەكانی تر، كە سەرەیان یەك بێت، لێرەدا دەڵێیت یەك سێو بۆ من، ئەگەر كەرتەكبوو، دەگوترێت نیو سێو ئانكو (نیڤ سێڤ) بۆ من.                                                            

دەستور:

1- هاوەڵناوی ژمارەی كەرتی بەشێك لە ژمارە تەواوەكە پیشاندەدات، واتە ئەندازەی كەرتەكە ڕادەگەیەنێت، ئەو ئەندازەیەش بریتییە لە چەندییەتی هەردوو بەشی كەرتەكە، ئەو پیشاندانەش بەهۆی ئامرازەكانی دانەپاڵی (ی- ا - ێ‌) جێ‌ بەجێ‌دەكرێت . ناوە وەسفكراوەكەش هەمیشە لە دووای ژمارە كەرتییەكەوە دێت. ئەم جۆرە هاوەڵناوە ژمارەییانەش هەمیشە لێكدراون .

2- ئەگەر سەرەی هاوەڵناوە كەرتییەكە یەك بوو، بەڵام ژێرەی ژمارە سێ‌ و بەولاوە بوو ئەوا لە گوتندا، ژیرە دەگوترێت و(یەك) یان (ئێك)ی بەدوا دا دێت، وەك چوار یەك (چاریێك- چارئێك)، هەشت یەك (هەشت ئێك).

3- ئەگەر سەرە دوو یان زیاتر بوو، ئەوا لە گوتندا، سەرە دەگوترێت، ئینجا ژێرەو لەپاشان ژمارە (یەك- ئێك) ی دەخرێتە دوا وەك سێ‌ هەشت یەك، دوو پێنج یەك جاری وا هەیە بە (سێ‌ لەسەر هەشت) یان (دوو لەسەر پێنج) دەخوێندرێت.

                                  
ڕاهێنان ( 1 )

1- جیاوازی هاوەڵناوی ژمارەی ڕێكخستن لەگەڵ هاوەڵناوی  ژمارەی بنجییدا چییە ؟
ئـ- لە پێكهاتندا                            ب- لە بەكارهێناندا 
2- ئەو ژمارە بنجییانەی كە كۆتاییان بە بزوێنی (ە ، ا ، ۆ ، ێ‌) دێت چۆن دەكرێن بە هاوەڵناوی ژمارەی ڕێكخستن.

                                      
ڕاهێنان ( 2 )

چەوتی ئەم ڕستانەی خوارەوە پیشانبدەو ئینجا بەڕاستی بیاننوسەوە.
1- ساڵی دووەمین ڕاپەڕینی گەلی كوردستان پەرلەمان و حكومەتی هەرێم دامەزران.
2- كرێكاری دوو لە لایەن بەڕێوەبەری كارگەكەمان پاداشت كرا.
3- قوتابیا پێنج ل وانێن زانستی یا باش نینە.
4- مەولەوی یەك شاعیر بوو، كە كێشی خۆماڵی زیندووكردەوە.

ڕاهێنان ( 3 )

وشە هێڵ بەژێر داهاتووەكانی ئەم ڕستانە شلۆڤە بكە:
1- خانیا چارێ‌ مالا هەڤالێ‌ منە.
2- نیڤەكا قوتابیێن ڤێ‌ پۆلێ‌ ل دوو وانان كەڤتینە.
3- ئازاد لە هەشتەمین پێپیلكە كەوتە خوارەوە.
4- سێیەكی دانیشتوانی ئەم گوندە هەژارن.





