

 
جێناوی پرس
ئەم نووسینە بخوێنەوە:
	جارێكیان لەگەڵ كۆمەڵێك پسپۆرو شارەزا لە بواری چاندن‌و كشتوكاڵدا چووین بۆ گوندێن دەوروبەرێ‌ هەولێرێ‌، لەوێ‌ چاومان بە كۆمەڵێك جوتیار كەوت، پاش بەخێر هێنان‌و حەسانەوە، یەك لە شارەزایان هەندێك پرسیاری لە سەرۆكی كۆمەڵەی جوتیارانی گوند كرد، پرسی: تۆ چیت‌و ناوت چییە؟ لەم جوتیارانە كامیان ئەمساڵ گەنمی ڕەشگوڵی چاندووە؟ سەرۆكی كۆمەڵە بەرسڤاوی داو گۆت: ئەز جوتیارم‌و ناڤێ‌ من باپیرە. ئەمساڵ مام بایز ئەم جۆرە گەنمەی چاندووە، لە پاشان پرسیاری لێكردوو گوتی:
	كێ‌ تا ئێستاش زەویی خۆی بە  گاسن دەكێلێت؟ دیسا سەرۆكی كۆمەڵە بەرسڤ داو گۆت: مام حەمەدو مام باپیر تا نهۆژی هەر ب گاسنی زەڤیێن خۆ دكێلن، چونكو دەستێ‌ وان كورتەو ئەو نەدارن. ژ بەر هندێ‌ شارەزای فەرمان دا كو ئەڤ ساڵە ژ لایێ‌ وەزارەتا كشتوكاڵ‌و چاندنێ‌ ڤە، تراكتەرەك بۆ وان بێتە كڕین داكو زەڤیێن خۆ پێبكێلن.
	دیسان چەند پرسیارێكی دی ئاراستە كردو گوتی: بەرهەمەكانتان بە چی دەگوازنەوە بۆ شار؟ لەم جوتیارانە كیهەیان بەرهەمی لە هەموویان پترە؟ كیژان زەڤیێن بەراڤ هەنە؟ درەختی چی لە زەوییەكانیان دەچێنن؟ لە وەڵامدا سەرۆكی جوتیاران گوتی: هەندێكمان بەرهەمەكانمان بە تراكتەرو هەندێكیشمان بە وڵاخ دەگوازینەوە بۆ شار، لەم جوتیارانەش خاڵە بایز بەرهەمی لە هەموویان پترە. هەر خاڵ بایز خۆی زەوی بەراوی هەیە، جوتیاران داری میوەو درەختی ئەسپیندارو چنار لە زەوییەكانیان دەچێنن.
پشتی ڤێ‌ سەرەدانێ‌، شارەزاو پسپۆرێن بوارا چاندن‌و كشتوكاڵێ‌ خاترا خۆ خواست‌و زڤڕێنەڤە جهێ‌ خۆ.

خستنەڕوو:
	لە بەرنامەی ساڵانی پێشوودا زانیمان، كە ڕستەی ڕاگەیاندن بە دوو شێواز دەكرێ‌ بە ڕستەی پرس:
ئـ - یان بەهۆی جۆری دەربڕین‌و ئاوازی تایبەتی پرسەوە.
ب - یان ژی ب بكار هینانا پەیڤەكا پرسێ‌، ئەو پەیڤ ژی یان دبیتە (جێناو) یان (هاوەڵناو) یان (هاوەڵكار)ێ‌ پرسێ‌.
	ئەگەر بگەڕێینەوە بۆ دەقی نووسینەكە، دەبینین لە گەلەك شوێناندا ڕستەكان لە شێوەی پرسدان، بۆ ئەم مەبەستەش پەیڤێكی پرس بەكار هاتووە، بەم جۆرە:
1. لەڕستەی (لەم جوتیارانە كامیان ئەمساڵ گەنمی ڕەشگوڵی چاندووە؟)دا، دەبینین ڕستەكە بەهۆی پەیڤی (كامیان)ەوە كراوە بە ڕستەی پرس، پەیڤەكەش لە شوێنی ناوی ئەو جوتیارە بەكارهاتووە، كە ئەو جۆرە گەنمەی چاندییە، بەكارهێنانەكەش لە شێوەی پرسدایە، كە پرسەكەش وەڵام دەدرێتەوە، پێویستە ناوی ئەو جوتیارە باسبكرێ‌ كە پرسەكەی لە بارەیەوە كراوە، هەر لەبەر هەندێ‌ پەیڤەكە بە (جێناوی پرس) دادەنرێت.
2. لە ڕستەی (كێ‌ تا ئێستاش زەویی‌ خۆی بە گاسن دەكێلێت؟)دا، ڕستەكە بەهۆی پەیڤی (كێ‌) كراوە بە ڕستەی پرس‌و ئەم پەیڤەش لە شێوەی پرسدا لە شوێنی ناوی ئەو كەسە هاتیە بكار هینان كو زەویێ‌ خۆ ب گاسنی دكێلیت، هەر ژبەر هندێ‌ ئەو ژی دبیتە (جێناوی پرس)و هەروەسا دبیتە (بكەر)ێ‌ ڕستەی.
3. هەروەها لە ڕستەی پرسی: تۆ چیت‌و ناوت چییە؟  ڕستەكە بەهۆی پەیڤی (چی) دووجار كراوە بە ڕستەی پرس، كە دیارە جارێكیان لە كارو پیشەی كابراو جارێكیش لە ناوەكەی دەپرسێت. لە هەردوو باریشدا وەڵامەكەی بە ناوێك دەدرێتەوە، واتە پەیڤی (چی) لە شوێنی ناوەكە بەكاردێت، بۆیە دەبێتە (جێناوی پرس).
	بێجگە لەو ڕستانەی، كە باسكران، نووسینەكە گەلێك ڕستەی تری تێدایە، كە لەشێوەی پرسدان‌و پەیڤەكانی وەك (جێناوی پرس) بەكارهاتوون.
دەستور: 
	جێناوی پرس، ئەو پەیڤانەن كە:
ئـ - لە جێی ناوی كەسێك، یان شتێك، لە شێوەی پرسكردندا بەكاردێن‌و ئەركی ناوە لێپرسراوەكەش لە ڕستەكەدا دەبینین، ئەركەكانیش ئەڤەنە:
جێناوی پرس دەبێتە:
1. بكەری ڕستە، وەك: كێ‌ شاری سولەیمانی دروستكرد؟
2. بەركاری ڕستە، وەك:  دوێنێ‌ كێت دیت؟
3. تەواوكەری بە یاریدە، وەك:  تە ئەڤ پەرتوكە ژ كێ‌ وەرگرت؟
4. دیارخەری ناو، وەك: كوڕێ‌ كێ‌ لە كوردستاندا هاتە شەهیدكرن؟
5. تەواوكەری كاری ناتەواو، وەك:   شیرین كێیە؟
6. نیهادی ڕستە، وەك:   كێ‌ زیرەكە؟
7. جێگری بكەر، وەك:   كێ‌ بـینرا؟

ب. ئەو پەیڤێن كو دبنە جێناوی پرس ئەڤەنە:
1. كێ‌ – كی : لە جێی ناوی كەسێك لە شێوەی پرسدا بەكاردێت.
2. كام – كامە- كیهە- كیهان- كیشك – كیژان: هەموویان یەك واتایان هەیە، بۆ جوداكردنەوەی كەسێك، یان شتێك لە ناو كۆمەڵە كەسێك، یان شتێك بەكاردێن.
پ . ( چ ـــ چی) : لە جێی ناوی شتێك بەكاردێت‌، لە شێوەی پرس، وەك: كتێبی چی دەخوێنییەوە؟

ڕاهێنانی (1)
	ئەركی جێناوی پرس لەم ڕستانەدا دەست نیشانبكە:
1. قوتابییان، كێیان لە ناو باخچەكەدا دیت؟
2. كێ‌ نەخۆش كەوت؟
3. چ كەوتە خوارەوە؟
4. ڕەخنەكەتان لە بابەت چییە؟
5. كیهەیان لە پێشبركێدا بە یەكەم دەرچوو؟
6. ئێوە گۆشتی چی دەخۆن؟

ڕاهێنانی (2)
	ئەم ڕستانە شیبكەوە:
1- كامە بە یەكەم دەرچوو؟
2- دوێنێ‌ كێت بینی؟
