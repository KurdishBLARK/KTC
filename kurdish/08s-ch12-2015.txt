

(وانەى دوازدەهەم)
جێناوى نـیشانە

1.	ئەمە بنووسەوە.
2.	ئەوە زیرەكە.
3.	ئەمانە چالاكانە كاردەكەن.
4.	ئەوانە دەناسم.
5.	ئەڤە هەڤالێ منە.
6.	ڤى نان خار ڕییە.
7.	ڤێ نان خارییە.
8.	وى چیرۆك نڤیسییە.
9.	وێ چیرۆك نڤیسییە.
10.	ئەڤان (ڤان) گۆڤەندەكا خۆش گرێ دا.
11.	(ئەوان) ڕەشبەلەك گرێ دا.
12.	وان بترسینە داكو بەس كارێ خراپ بكەن.

خستنەڕوو:
كاتێ سەیرى ڕستەكان دەكەین، دەبینین وشەكانى هێلیان بەژێرەوەیە{ئەمە، ئەوە، ئەمانە، ئەوانە، ئەڤە، ڤى، ڤێ، وى، وێ، ئەڤان (ڤان)، ئەوان (وان)} هەموویان جێناوى نیشانەن، چونكە هەریەكەیان جێى ناوێكى گرتۆتەوەو لەبڕى ئەو بەكار هاتووەو دەستنیشانی كردووە.
1.	لە ڕستەى یەكەمدا جێناوى نیشانە (ئەمە)  بۆ تاكى نزیك بەكارهاتووە، جێى ناوێكى گرتۆتەوەو دەستنیشانی كردووە.
2.	لە ڕستەى دووەمدا جێناوى نیشانە (ئەوە) بۆ تاكى دوور بەكارهاتووە، جێى ناوێكى گرتۆتەوەو دەستنیشانی كردووە.
3.	لە ڕستەى  سێیەمدا جێناوى نیشانە (ئەمانە) بۆ كۆى نزیك بەكارهاتووە، جێى چەند ناوێكى گرتۆتەوەو دەستنیشانی كردوون.
4.	لە ڕستەى چوارەمدا جێناوى نیشانە (ئەوانە) بۆ كۆى دوور بەكارهاتووە، جێى چەند ناوێكى گرتۆتەوەو دەستنیشانی كردوون.
5.	لە ڕستەى پێنجەمدا جێناوى نیشانە (ئەڤە) بۆ تاكى نزیك بەكارهاتووە، جێى ناوێكى گرتۆتەوەو دەستنیشانی كردووە.
6.	لە ڕستەى شەشەمدا جێناوى نیشانەى (ڤى) بۆ نێرى  تاكى نزیك بەكارهاتووە، جێى ناوێكى گرتۆتەوەو دەستنیشانی كردووە.
7.	لە ڕستەى حەوتەمدا جێناوى (ڤێ) بۆ مێى تاكى نزیك بەكارهاتووە، جێى ناوێكى گرتۆتەوەو دەستنیشانی كردووە.
8.	لە ڕستەى هەشتەمدا جێناوى نیشانە (وى) بۆ نێرى تاكى دوور بەكارهاتووە، جێى ناوێكى گرتۆتەوەو دەستنیشانی كردووە.
9.	لە ڕستەى نۆیەمدا جێناوى نیشانە (وێ) بۆ مێى تاكى دوور بەكارهاتووە، جێى ناوێكى گرتۆتەوەو دەستنیشانی كردووە.
10.	لە ڕستەى دەیەمدا جێناوى نیشانە (ئەڤان، ڤان) بۆ نێرو مێى كۆى نزیك بەكارهاتووە، جێى چەند ناوێكى گرتۆتەوەو دەستنیشانی كردوون.
11.	لە ڕستەى یانزەیەمدا جێناوى نیشانە (ئەوان، وان) بۆ نێرو مێى كۆى دوور بەكارهاتووە، جێى ناوێكى گرتۆتەوەو دەستنیشانی كردوون.


دەستور:
جێناوى نیشانە وشەیەكە جێى ناوێك دەگرێت‌و لە برى ئەو بەكاردێت‌و دەستنیشانی دەكات و لە ڕستەدا هەمان ئەركى ڕێزمانى ناوەكە دەبێنێت. زۆربەى جێناوە نیشانەكان ئەمانەن: (ئەمە، ئەوە، ئەمانە، ئەوانە، ئەڤە، ڤى، ڤێ، وێ، ئەڤان، وان ).

                              جێناو

ڕاهێنانى (1)
لەم ڕستانەى خوارەوەدا جێناوى نیشانە دەربهێنە:
1.	ئەوەیان هەڵبژاردووە.
2.	ئەمەم بۆ بهێنە.
3.	ئەڤە سەیدایێ مەیە.
4.	ئەوانە زیرەكن.
5.	ڤى نڤیسییە.
6.	ڤان زەڤیێن خۆ كێلان.

ڕاهێنانى (2)

 وەڵامى ڕاست هەڵبژێرە:
1.ئەم زەوییە بەپیتە.
 (جێناوى نیشانەیە، هاوەڵناوى نیشانەیە، جێناوى كەسى سەربەخۆییە)
2. ئەوە شاخى قەندیلە.
(هاوەڵناوى نیشانەیە، جێناوى نیشانەیە، جێناوى كەسى سەربەخۆییە)
3. ئەو بەرگرى لە خاكەكەى دەكات.
(هاوەڵناوى نیشانەیە، جێناوى نیشانەیە، جێناوى كەسى سەربەخۆییە)
4.ئەمانە نەوەى دواڕۆژن.
(جێناوى كەسى سەربەخۆییە، جێناوى نیشانەیە، هاوەڵناوى نیشانەیە)
5.ئەڤ خورتە چەلەنگە.
(جێناوى نیشانەیە، جێناوى كەسى سەربەخۆییە، هاوەڵناوى نیشانەیە)

ڕاهێنانى (3)


شەش ڕستە بهێنەوە، كە جێناوى نیشانەى تێدا بێت، سێیانیان بۆ نزیك‌و سێیانیان بۆ دوور بێت.


ڕاهێنانى (4)

ئەم ڕستانەى خوارەوە شلۆڤەبكە:
1.	ئەمە بۆ قوتابخانە هاتبوو.
2.	ڤى گەنم چاندییە.
3.	ئەڤان ستران گۆتن‌و وان لێ ڤەگێرا.
4.	ئەڤە تاڵە، ئەڤانە شرینن.


