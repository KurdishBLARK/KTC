




جێناوی لێكدەری (كە ، كو)

ئەم ڕستانە بخوێنەوە: 
1- ئەم شارە، كە شەقامی زۆرە، جوانە. 
2- كوردایەتی، كە ئەڤینێكی گەورەو بەهێزە، مانای بەرگرییە لەخاك و نەتەوەی كورد. 
3- رواندز كە پایتەختی میرنشینی سۆران بوو، شارێكی خۆش ودڵگیرە. 
4- ئەو مامۆستایەی كە پێشمەرگەبوو، خەڵاتكرا.
5- ئەو خورتێن كو ژ بۆ میللەتی دخەبتن، سەرفرازن.
6- ئەو كچا كو دچیتە دهۆكێ‌، دۆستا وەیە. 
7- ئەڤ كتێبا كو ل سـەر مێزێیە، یا منە.  

خستنەڕوو:                               
ڕستەكانی سەرەوە، هەر یەكەیان لە دوو ڕستەی سادە یان زیاتر پێكهاتوون، بەڵام ڕستەكان لێكدراون و بوونەتە یەك ڕستە، ئەو لێكدانەش بە یارمەتی پەیڤێك بوو، كە پێیدەڵێن جێناوی لێكدەر . جێناوی لێكدەریش( كە) یان(كو) بۆیەش پێیدەگوترێت جێناوی لێكدەر، چونكە لە هەر ڕستەیەك لەم ڕستانە لە جیاتی ناوی كەسێك یان شتێك بەكارهاتووە كە لەپێشدا گوترابێت، دوو ڕستەش پێكەوە گرێدەدات بەزۆریش دەكەوێتە دوای ئەو ناوەی، كە لە ڕستەی دووەمدا جێیدەگرێتەوە، لە ڕستەدا ئەركی ناو دەبینێت.
1- لە ڕستەی یەكەمدا، كە ڕستەیەكی ئاوێتەیە و پێشتر دوو ڕستەی سادە بووە :
ئـ - ئەم شارە جوانە.
ب - ئەم شارە شەقامی زۆرە.
هەر یەك لەم ڕستە سادانە، لە نیهادو كارێكی ناتەواوو تەواوكەر پێكهاتووە، بەڵام كە دراونەتە پاڵ یەك بۆ ئەوەی ڕستەیەكی ئاوێتەیان لێ‌ پێكبهێنین، ئەوا هاتوین لە جیاتی پەیڤەكانی(ئەم شارە)، كە ناوێكی گشتی دەستنیشانكراوە بە یارمەتی هاوەڵناوی نیشانەی (ئەم-ە)، چونكە دوو ڕستەكەشی لە یەكتر داوە ئەوا ناومان لێناوە (جێناوی لێكدەر).
2- لە ڕستەی دووەمیشدا، كە پێشتر لە دوو ڕستەی سادە پێكهاتبوو:
ئـ- كوردایەتی مانای بەرگرییە لە خاك و نەتەوەی كورد.
ب- كوردایەتی ئەڤینێكی گەورەو بەهێزە.
هەریەك لەم ڕستانەش لە نیهادو كارێكی ناتەواوو تەواوكەر پێكهاتووە. 
بەڵام ئێمە هاتووین لە جیاتی دووبارەكردنەوەی پەیڤی (كوردایەتی) كە ناوێكی واتاییە پەیڤی(كە) مان بەكارهێناوە، كە جێناوی لێكدەرە، چونكە دوو ڕستە سادەكەی لێكداوە.
3- هەر بەم جۆرە، لە ڕستەی سیێەمیشدا، كە لە دوو ڕستەی سادەی
ئـ- ڕەواندز شارێكی خۆش و دڵگیرە (ڕواندز) مان لابردووە لە جیاتی ئەو پەیڤی (كە) مان بەكارهێناوە، كە جێناوی لێكدەرە.
ب- ڕەواندز پایتەختی میرنشینی سۆران بوو.
4- ڕستەی چوارەمیشدا هەر بەم جۆرە.
5- لە ڕستەی پێنجەمیشدا، كە ڕستەیەكی ئاوێتەیەو پێشتر لە دوو ڕستەی ساد پیكهاتووە:
1- ئەو خورت سەرفرازن
2- ئەو خورت بۆ میللەتی دخەبتن.
هەردوو ڕستەكە دراونەتە پاڵ یەك بۆ ئەوەی ڕستەیەكی ئاوێتەیان لێپێكبێت، لە جیاتی وشەی(ئەو خورتێن)ی رستەی دووەم، كە ناوێكی دەستنیشانكراوە، پەیڤی(كو)مان بەكارهێنایەو جێیگرتووەتەوە، هەروەسا دوو رستەكەشی لێكداوە. ژبەر هەندێ‌ دبێژینێ‌(جێناوی لێكدەر).
6- لەرستەی شەشەمدا، كە رستەیەكی ئاوێتەیەو پێشتر لەم دوو ڕستە سادەیە پێكهاتبوو
1- ئەو كچ دۆستا وەیە.
2- ئەو كچ دچیتە دهۆكێ‌.
لەجیاتی پەیڤی(ئەو كچ) لەڕستەی دووەمدا، وشەی (كو) بەكار هاتووەو جێیگرتووەتەوە و دوو رستەكەشی لێكداوە، ژبەر هندێ‌ دبێژینێ‌ (جێناوی لێكدەر).
7- ڕستەی حەفتەمیش، كە رستەیەكی ئاوێتەیە لە دوو ڕستەی سادە پێكدێت. 
1- ئەڤــــ كتێب یا منە.
2- ئەڤـــ كتێب ل سەر مێزێیە.
لە جیاتی پەیڤی (ئەڤ كتێب) لە رستەی دووەمدا، وشەی (كو) بەكارهاتووەو جێیگرتووتەوە، هەروەها دوو رستەكەی لێكدایە، بۆیێ‌ پێیدەگوترێت جێناوی لێكدەر.

دەستور:
1- جێناوی لێكدەر : ئەو پەیڤەیە، كە لە جیاتی ناوی كەسێك یان شتێك بەكاردەهێنرێت كە پێشتر گوترابێت، هەروەها دوو ڕستەش پێكەوە گرێدەدات و لە ڕستەیەكدا ڕێكیاندەخات. 
2- جێناوە لێكدەرەكان ئەمانەن : (كە، كو)
3- بە زۆری جێناوی لێكدەر دەكەوێتە دوای ئەو ناوە، كە لە ڕستەی دووەمدا جێیدەگرێتەوە:

ڕاهێنان ( 1 )

ئەم ڕستانە دیاریبكە، كە جێناوە لێكدەرەكان پێكەوەی بەستوون:
1- ئەو كەسەی، كە منداڵی خۆی باش پەروەردەدەكات نیشتمانپەروەرە.
2- ئەو ڕەزێ‌ كو تە كێلای، یێ‌ بابێ‌ منە.
3- مامۆستایان كە ڕەنجی فێركردن پێشكەش بە هاونیشتمانیان دەكەن پێشەوای گەلن.
4- ئەڤ پارێ‌ كو تو بەلاڤ دكەی، سامانێ‌ میللەتیە.
5- ئەو مامۆستایێ‌ كو وە دیتی، پسپۆڕێ‌ ئەندازێیە.
6- هەرێمی كوردستانی عیراق كە بە خوێنی شەهیدان ئازاد كرا، پێشكەوتووە. 

ڕاهێنان( 2 )
ئەم رستانە شیبكەوە :
1- ئەو خوێندكارێ‌ كو مە دوهی دیتی، خارزایێ‌ تەیە.
2- ئەو گەلەی كە بە ئازادی  بژیت، سەرفرازە.