

ئامرازی دانەپاڵ

1. گوڵی باخەكە جوانە.
2. برادەری ئێوە دڵسۆزە.
3. ڕۆمانە نوێیەكەم خوێندەوە.
4. بابێ‌ ئازادی پێشمەرگەیە.
5. دایكا نازداری پزیشكە.
6. ل چیایێت كوردستانێ‌ بەفر دباریت.
7. هەڤالێن مە هاتن.
8. مرۆڤێد زیرەك سەر دكەڤن.

خستنەڕوو:
	ئەگەر سەیری ئەم ڕستانه بكەین، دەبینین لە هەر ڕستەیەكدا ئامرازی دانەپاڵ هەیە، كە ناوێكی داوەتە پاڵ ناوێكی تر، یان جێناوێكی داوەتە پاڵ ناوێك، یان هاوەڵناوێكی داوەتە پاڵ ناوێك، بەم شێوەیەی خوارەوە:
1. لە ڕستەی یەكەمدا ئامرازی (ی)  لە نێوان ناوی گوڵ‌و باخدا، ئامرازی دانەپاڵە چونكە ناوی (باخەكە)ی داوەتە پاڵ ناوی (گوڵ).
2. لە ڕستەی دووەمدا ئامرازی (ی) لە نێوان ناوی (برادەر)و جێناوی (ئێوە)، ئامرازی دانەپاڵە چونكە جێناوی (ئێوە) ی داوەتە پاڵ ناوی برادەر.
 3. لە ڕستەی سێیەمدا (ە) لە نێوان (رۆمان و نوێیەكە) ئامرازی دانەپاڵە، چونكە هاوەڵناوی (نوێ)، كە دیارخەرە داوەتەپاڵ ناوی رۆمان، كە دیارخراوە.
4. لە ڕستەی چوارەمدا ئامرازی (ێ‌) لەنێوان ناوی (باب)و ناوی (ئازاد)، ئامرازی دانە پاڵە چونكە ناوی (ئازاد)ی داوەتە پاڵ ناوی (باب).
5. لە ڕستەی پێنجەمدا ئامرازی (ا) لەنێوان ناوی (دایك)و ناوی نازدار، ئامرازی دانە پاڵە چونكە ناوی (نازدار)ی داوەتە پاڵ ناوی (دایك).
6. لە ڕستەی شەشەمدا ئامرازی (ێت) لەنێوان ناوی  (چیا)و ناوی (كوردستان)، ئامرازی دانە پاڵە، چونكە ناوی (كوردستان)ی داوەتە پاڵ ناوی (چیا) وەك ناوێكی كۆ.
7. لە ڕستەی حەوتەمدا ئامرازی (ێن) لەنێوان ناوی هەڤاڵ‌و جێناوی (مە)، ئامرازی دانە پاڵە، چونكە جێناوی (مه)ی وەك جێناوێك داوەتە پاڵ ناوی (‌هەڤاڵ).
8. لە ڕستەی هەشتەمدا ئامرازی (ێد) لەنێوان ناوی (مرۆڤ )و هاوەڵناوی زیرەك، ئامرازی دانە پاڵە، چونكە هاوەڵناوی (زیرەك)ی داوەتە پاڵ ناوی (مرۆڤ).







دەستور: 
ئامرازی دانەپاڵ
	وشەیەكە، كە (ناوێك، جێناوێك، هاوەڵناوێك) دادەتە پاڵ ناوێكی تر.
1. ئامرازی (ی) ناوی نێر و مێی تاك ‌و كۆ دەداتە پاڵ ناوێكی تر، یان جێناوێك یا هاوەڵناوێكی چۆنی لە شێوە زاری كرمانجی خواروودا.
2. ئامرازی (ە) هاوەڵناوی چۆنییه دەداتە پاڵ ناوی (تاك و كۆی ناسراو) بەڵام نیشانەی كۆ و ناسراوی دەچێتە دوای هاوەڵناوەكە.
3. ئامرازی (ێ‌) ناوێك یان جێناوێك یان هاوەڵناوێك دەداتە پاڵ ناوی تاكی نێر لە شێوە زاری كرمانجی سەروودا.
4. ئامرازی (ا) ناوێك یان جێناوێك یان هاوەڵناوێك دەداتە پاڵ ناوی تاكی مێ لە شێوە زاری كرمانجی سەروودا.
5. ئامرازی (ێت- ێد- ێن) ناوێك یان جێناوێك یان هاوەڵناوێك دەداتە پاڵ ناوێكی كۆی نێر و مێ لە شێوە زاری كرمانجی سەروودا.








ڕاهێنانی (1)
	پێنج ڕستە بهێنەوە ئامرازی دانە پاڵی تێدا بێت، سێیان بۆ ناوی تاك ‌و دووانیان بۆ ناوی كۆ بن.

ڕاهێنانی (2)
	وەڵامی ڕاست هەڵبژێرە:
1. كێ، لە هەموو ڕستەیەكدا:
     (هاوەڵناوی پرس / هاوەڵكاری پرس / جێناوی پرس)ە
2. كەی، لە هەموو ڕستەیەكدا:
     (هاوەڵناوی پرس / هاوەڵكاری پرس / جێناوی پرس)ە
3. كوڕی كێ لە پێناو كوردستان شەهیدبوو؟ (كێ) جێناوی پرسە ئەركی: (بەركارە / نیهادە / دیارخەری ناوە)
4. كەینێ زەنگی یەكەم لێدەدات؟ ‌‌‌(كەینێ)
     (هاوەڵناوی پرس / هاوەڵكاری پرس / جێناوی پرس)ە
5. هاوەڵناوی پرس لە ڕستەدا دەبێتە دیارخەری:
     (هاوەڵكار / جێناوی پرس / ناو)
6. كێهان كچ خوشكا تەیه؟ (كێهان) :
    (جێناوی پرس / هاوەڵكاری پرس / هاوەڵناوی پرس)
7. چ قوتابییە لە تاقیكردنەوە لە هەموو وانەكان دەرنەچووە؟ ( چ ):
    (جێناوی پرس / هاوەڵكاری پرس / هاوەڵناوی پرس)ە
8. كام لەمانە هاوەڵكاری پرسە بۆ هۆكاری ڕودانی كار:
     (چەند / چۆن / ژبەرچی و لەبەرچی)

9.  كێ نەخۆش كەوت؟ (كێ) ئەركی:
     (بەركارە / بكەرە / نیهادە / گوزارە)
10. هاورێكەت كەسێكی چۆنە؟ (چۆن‌) تەواوكەری :
     (كاری ناتەواوە / كاری تەواوە / هیچیان)
11. تۆ پۆلی چەندەمیت؟ (چەندەم) :
     (جێناوی پرس / هاوەڵكاری پرس / هاوەڵناوی پرس)ە
12. چ كەوتە خوارەوە؟ ( چ ) ئەركی:
     (بەركارە / بكەرە / نیهادە / گوزارە)
13. دوێنێ كێت بینی؟ (كێ) ئەركی:
     (بەركارە / تەواوكەری بەیاریدە / نیهادە / گوزارە)
14. ئەڤ پەرتوكێ ژ كێ وەرگرت؟ (كێ) ئەركی:
     (بەركارە /  تەواوكەری بەیاریدە / نیهادە / ‌بكەره)
15. هاوینان لە كوێ دەنوون؟ (لە كوێ) :
     (جێناوی پرس / هاوەڵكاری پرس / هاوەڵناوی پرس)ه
16. ناوت چییە؟ ( چی ) جێناوی پرسە، ئەركی:
     (نیهادە / بكەرە / تەواوكەری كاری ناتەواوە)
17. شانیا لكێڤە ڕوونیشت بوو؟ (لەكوێ و لكێڤە) :
     (جێناوی پرس / هاوەڵكاری پرس / هاوەڵناوی پرس)ن
18. منداڵەكە چەند نووست؟ (چەند)
     (هاوەڵناوی پرس  / جێناوی پرس  / هاوەڵكاری پرس)ە
19. بۆ پرسیاركردن لە كەسێك بەكاردێت:
     (كێ / چۆن / چەند / كوێ)

20. كامە بە یەكەم دەرچوو؟ (كامە) ئەركی بكەرە :
     (جێناوی پرس / هاوەڵكاری پرس / هاوەڵناوی پرس)ه
21. ئەڤ كوڕە چاڤا دنڤیسـێت؟ (چاڤا) :
     (جێناوی پرس / هاوەڵكاری پرس / هاوەڵناوی پرس)ه
22. چۆن دیارییەكت بۆ ئاری برد؟ (چۆن) :
     (جێناوی پرس / هاوەڵكاری پرس / هاوەڵناوی پرس)ه
23. كێ بیینرا؟ (كێ) ئەركی :
     (بكەرە / جێگری بكەر / دیارخەری ناو)
24. ئەمە پێنوسی كێیە؟ (كێ) ئەركی :
     (نیهادە / د‌یارخەری ناو /  تەواوكەری كاری ناتەواوە)
25. ‌شیرین كچی كێیە؟ (كێ) ئەركی :
     (تەواوكەری كاری ناتەواوە / هەردووكیان / دیارخەری ناو)
26. چەند پێنوست كڕی؟ (چەند) :
     (جێناوی پرس / هاوەڵكاری پرس / هاوەڵناوی پرس)ه
27. ئۆتۆمۆبێلێكی چۆنت كڕی؟ (چۆن) :
     (جێناوی پرس / هاوەڵكاری پرس / هاوەڵناوی پرس)ه
28. منداڵەكان كوو دانیشتبوون؟ ( كوو ) :
     (جێناوی پرس / هاوەڵكاری پرس / هاوەڵناوی پرس)ه
29. چەند رۆژنامە ل كوردستانێ دەردكەڤن؟ ( چەند ) :
     (جێناوی پرس / هاوەڵكاری پرس / هاوەڵناوی پرس)ه
30. كێ زیرەكە؟ (كێ) ئەركی :
     (بكەرە / نیهادە / دیارخەری ناو)

31. مرۆڤی چۆنت خۆشدەوێ؟ (چۆن) :
     (جێناوی پرس / هاوەڵكاری پرس / هاوەڵناوی پرس)ه
32. (كێ / كامە و كێهان / چۆن) بۆ جیاكردنەوەی كەسێك یان شتێك لە نێو كۆمەڵە كەسێك  یان كۆمەڵە شتێك
33. كیژان ژن ژ هەمیا بەرزترە؟ (كیژان) چییە :
     (جێناوی پرس / هاوەڵكاری پرس / هاوەڵناوی پرس)

 
ڕاهێنانی  (3)
	لەم ڕستەیەی خوارەوەدا:
 دەستكەوتەكانی ڕاپەڕین دەپارێزین 
ئـ- (ی) لەنێوان وشەی دەستكەوتەكان‌و ڕاپەڕین چییە؟ 
ب- بكەری ڕستەكە دیاربكە، بۆچی خراوەتە ئەوێ‌؟
پ- وشەی دەستكەوتەكان شیبكەوە.
ت- دەپارێزین بە پێی كات چ جۆرە كارێكە؟ چۆن دروستكراوە؟
ج- لە كاری دەپارێزین كاری ڕابردووی ڕاگەیاندن بەپێی دەمەكان دروستبكە.
