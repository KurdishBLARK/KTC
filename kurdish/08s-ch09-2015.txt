
(وانەى نۆیەم)
جۆرەكانى هاوەڵناوى چۆنییەتى
(لەڕووى دروستكردنییەوە)
ئـ/

1.	گوڵى جوان بچێنە.
2.	ئاوى كانى پاكە.
3.	تۆى زیرەك دەردەچیت.
4.	چەند چیا بلند بن نهال  كویر  دبن.
5.	درەختى سەوز جوانە.
ب/
1.	بهارا كوردستانێ گەلەكا ڕەنگینە.
2.	كتێبى بەسوود بخوێنەوە.
3.	مرۆڤێ دەشتەكى بەهێزە.
4.	مرۆڤێ بێ ورە سەرناكەویێت.
5.	گەلێن هشیار پێش دكەڤن.
6.	منداڵى نابینا هەستیارە.
پ/
1.	یارمەتیى مرۆڤى دڵسووتاو بدەن.
2.	لە مرۆڤێ زارخۆشى زگڕەش دویر كەڤە.
3.	گولیزار كچەكا ڕووخۆشە.
4.	موحەمەد عارفێ سترانبێژ هونەرمەندەكێ مەزن بوو.
5.	پیاوى دەستبڕ لەناو دەچێت.
خستنەڕوو:
ئـ- كاتێ سەیرى ڕستەكانى بەشى (ئـ) دەكەین، دەبینین پەیڤەكانى (جوان، پاك، زیرەك). هەموویان هاوەڵناوى چۆنیەتین‌و بوونەتە دیارخەرى ناوێك یا جێناوێك یاخود تەواوكەرى كارى ناتەواو. بەڵام ئەگەر لە ڕووى دروست بوونیانەوە سەیریان بكەین، دەبینین كە هەر یەكەیان تەنها لە یەك وشەى واتادار پێكهاتووە، لەبەر ئەمە پێیان دەگوترێ هاوەڵناوى سادە.
ب- ئەگەر سەرنج بدەینە ڕستەكانى بەشى (ب) دەبینین وشەكانى (ڕەنگین، بەسوود، دەشتەكى، بێ ورە، هشیار (هوشیار)، نابینا، هەستیار). هەموویان هاوەڵناوى چۆنیەتین‌و بوونەتە دیارخەرى ناوێك یا تەواوكەرى كارى ناتەواو. بەڵام لە ڕووى دروست بوونیانەوە هەر یەكەیان لە وشەیەكى واتادار لەگەڵ پێشگرێك یا لەگەڵ پاشگرێك پێكهاتووە، لەبەر ئەمە پێیان دەگوترێ هاوەڵناوى داڕێژراو. وەكو:
1.	لە ڕستەى یەكەمدا هاوەڵناوى چۆنییەتى داڕێژراو (ڕەنگین) لە وشەى ڕەنگ لەگەڵ پاشگرى (ین) پێكهاتووە.
2.	لە ڕستەى دووەمدا هاوەڵناوى چۆنییەتى داڕێژراو (بەسوود) لە پێشگرى (بە) وشەى (سوود) پێكهاتووە.
3.	لە ڕستەى سێیەمدا هاوەڵناوى چۆنییەتى داڕێژراو (دەشتەكى) لە وشەى (دەشت)‌و پاشگرى (ەكى) پێكهاتووە. هەروەها هاوەڵناوى چۆنییەتى داڕێژراو (بەهێز) لە پێشگرى (بە) لەگەڵ وشەى (هێز) پێكهاتووە.
4.	لە ڕستەى چوارەمدا هاوەڵناوى چۆنییەتى داڕێژراو (بێ ورە) لە پێشگرى (بێ) لەگەڵ وشەى (ورە) پێكهاتووە.
5.	لە ڕستەى پێنجەمدا هاوەڵناوى چۆنییەتى داڕێژراو (هشیار، هوشیار) لە وشەى (هش) (هۆش) لەگەڵ پاشگرى (یار) پێكهاتوون.
پ- دیسان ئەگەر سەیرى ڕستەكانى (پ) بكەین، دەبینین وشەكانى (دڵسووتاو، زارخۆش، زگڕەش، ڕووخۆش، سترانبێژ، دەستبڕ) هەموویان هاوەڵناوى چۆنیەتیین، بەڵام لە ڕووى دروست بوونیانەوە هەریەكەیان لە دوو وشەى واتادار یا پتر پێكهاتووە، لەبەر ئەمە پێیان دەگوترێ هاوەڵناوى لێكدراو. وەكو:
1.	لە ڕستەى یەكەمدا هاوەڵناوى چۆنییەتى لێكدراو (دڵسووتاو) لە دوو وشەى واتادار (دڵ+سووتا) لەگەڵ پاشگرى (و) پێكهاتووە.
2.	لە ڕستەى دووەمدا هاوەڵناوى چۆنییەتى لێكدراو (زارخۆش) لە دوو وشەى واتادار (زار+خۆش) پێكهاتووە. هەروەها هاوەڵناوى چۆنییەتیى لێكدراو (زگڕەش) لە دوو وشەى واتادار (زگ+ ڕەش) پێكهاتووە.
3.	لە ڕستەى سێیەمدا هاوەڵناوى چۆنییەتى لێكدراو (ڕووخۆش) لە دوو وشەى واتادار (ڕوو+خۆش) پێكهاتووە.
4.	لە ڕستەى چوارەمدا هاوەڵناوى چۆنییەتى لێكدراو (سترانبێژ) لە دووشەى واتادار (ستران+ بێژ) پێكهاتووە.
5.	لە ڕستەى پێنجەمدا هاوەڵناوى چۆنییەتى لێكدراو (دەستبڕ) لە دوو وشەى واتادار (دەست+بڕ) پێكهاتووە.

دەستور:
هاوەڵناوى چۆنییەتى لە ڕووى دروستكردنییەوە دەكرێت بە دوو جۆر:

1- هاوەڵناوى سادە: وشەیەكى واتادارى سەربەخۆیە.
2- هاوەڵناوى ناسادە:
ئـ- لە وشەیەكى واتادار لەگەڵ پاشگرێك یان پێشگرێك یان هەردووكیان پێكهاتووە.
ب- هاوڵناوى لێكدراو: لە دوو وشەى واتادار یا پتر پێكهاتووە.
ڕاهێنانى (1)
لەم ڕستانەى خوارەوەدا هاوەڵناوى چۆنییەتى دەربهێنەو جۆرەكەى دیاربخە:
1.	باخێ مە یێ جوانە.
2.	مرۆڤى دەستكورت هەیە.
3.	ئاوى كانى سازگارە.
4.	گوڵناز كچەكا بەژن زراڤە.
5.	كارى ناڕێك سەرناگرێت.
6.	گوندێ وان یێ دویرە.

ڕاهێنانى (2)
جیاوازى لەنێوان هاوەڵناوى داڕێژراو و لێكدراودا چییە؟ بە نمونە ڕوونى بكەرەوە.


ڕاهێنانى (3)
وەڵامى ڕاست هەڵبژێرە:
فڕۆكەوان   :  (سادەیە، داڕێژراوە، لێكدراوە)
خوێندەوار :  (لێكدراوە، سادەیە، داڕێژراوە)
دوودڵ     :  (داڕێژراوە، لێكدراوە، سادەیە)
نەمر      :  (داڕێژراوە، سادەیە، لێكدراوە)
سوێر     :  (لێكدراوە، سادەیە، دارێژراوە)
چین چین:  (سادەیە، داڕێژراوە، لێكدراوە)
ورد      :  (داڕێژراوە، لێكدراوە، سادەیە)


ڕاهێنانى (4)

ئەم ڕستانە شلۆڤەبكە:
1.	گەلى ژێردەست تێدەكۆشێت.
2.	مە زنجیرا ستویر پساند.
3.	كۆمپیوتەر ئامێَرێكى بەسوودە.
 