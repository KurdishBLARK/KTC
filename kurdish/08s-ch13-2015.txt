
(وانەى سێزدەهەم)
جــیـاوازى 
هاوەڵناوى نیشانەو جێناوى نیشانە
ئـ/
1.	ئەم قوتابییە هۆنراوەكەى ئەزبەركردووە.
2.	ئەڤ  ڕەزە یێ مەیە.
3.	ئەو نەمامانە بچێنە.
4.	ڤێ زەڤیێَ بەرهەمەك باش هەیە.
5.	ئەڤان گولان بچینە.
6.	وى ڕەزڤانى ڕەزێ خۆ فرۆت.
7.	ڤێ قوتابیێ وانە باش خاند.
ب/
1.	ئەمە كتێبەكەى هێنا.
2.	ئەوانە كارەكەیان تەواوكرد.
3.	ئەڤە بوو شەڤێ دى هاتە مالا وە.
4.	ڤى گول چاندییە.
5.	ڤێ كراسەك كڕ ییە.
6.	ئەڤان پارە وەرگرت.
7.	وان فراڤین خواردبوو.

خستنەڕوو:
ئـ- پێشتر زانیمان، كە هاوەڵناوى نیشانە وشەیەكە ناوێك دەستنیشان دەكات و وەك سیفەتێك دەبێتە دیارخەرى ناوەكە. ئەمجا ئەگەر سەیرى ڕستەكانى بەشى (ئـ)  بكەین، دەبینین كە هاوەڵناوى نیشانە (ئەم...ە، ئەڤ ... ە، ئەو... ە، ڤێ... ێ، وى... ى، ئەڤان... ان ). هەر یەكەیان ناوێكى دەستنیشان كردووەو بووەتە دیارخەرى ناوەكە. ناوە دیارخراوەكە (دەستنیشان كراو) كەوتۆتە نێوان هەردوو كەرتى هاوەڵناوى نیشانە.
ب-  لەمەو پێش زانیمان، كە جێناوى نیشانە وشەیەكە جێى ناوێك دەگرێت‌و ناوەكەش دەستنیشان دەكات. ئینجا ئەگەر سەیرى ڕستەكانى بەشى (ب) بكەین، دەبینین جێناوى نیشانە (ئەمە، ئەوانە، ئەڤە، ئەڤە، ڤى، ڤێ، ئەڤان، وان) هەر یەكەیان جێى ناوێكى گرتووەو لەبرى ئەو بەكارهاتووەو دەستنیشانی كردووە.

دەستور:
جیاكردنەوەى هاوەڵناوى نیشانەو جێناوى نیشانە لە یەكترى بەم شێوە دەبێت.
1.	هاوەڵناوى نیشانە وشەیەكە دوو كەرتە، ناوێك دەكەوێتە نێوانیان، بەڵام جێناوى نیشانە وشەیەكە شوێنى ناوێك دەگرێتەوە.
2.	ناوى دەستنیشانكراو لە هاوەڵناوى نیشانە باسدەكرێت‌و دەكەوێتە نێوان هەردوو كەرتییەوە، بەڵام لە جێناوى نیشانەدا ناوى دەست نیشانكراو باس ناكرێت.
3.	هاوەڵناوى نیشانە لە پاڵ ناوێك دێت‌و  دەبێتە دیارخەرى، بەڵام جێناوى نیشانە جێى ناوێك دەگرێت‌و لە بڕى ئەو بەكاردێت.

ڕاهێنانى (1)
لەم ڕستانەدا هاوەڵناوى نیشانەو جێناوى نیشانە دیاربخە.
1.	ئەڤە وارێ مەیە.
2.	ئەم كتێبەم خوێندووەتەوە.
3.	ئەوانە مێوانەكانن.
4.	ڤى خەباتكەرى خەلات بكە.
5.	كولیكێن ناڤ  وان ڕەزا، جانن.
6.	كەى ئەمە تەواو دەكەیت؟
7.	ڤان شڤانان پەزێ خۆ ئاڤدا.
8.	ڤێ زەڤى فرۆتییە.

ڕاهێنانى (2)

ئەم وشانە لە ڕستەدا بەكاربهێنە بە مەرجێك جارێك هاوەڵناوى نیشانەبن‌و جارێك جێناوى نیشانە بن.
( وى، وان، ڤان، وێ، ڤى)


ڕاهێنانى (3)
چۆن هاوەڵناوى نیشانە لە جێناوى نیشانە جیادەكەیتەوە؟ بە نمونە ڕوونى بكەوە.

ڕاهێنانى (4)
ئەم ڕستانەى خوارەوە شلۆڤەبكە:
1.	وێ پەرتوكێ بكڕە.
2.	ئەوە كاغەزەكەى هێنا.
3.	ئەڤان چیرۆكنڤیسان چیرۆك نڤیسى.
4.	ئەوانە بۆ من دابنێ.

