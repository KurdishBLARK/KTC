
(وانەى حەوتەم)
(2)
 جۆرەكانى ڕستەى ڕاگەیاندن
ئـ- ڕستەى ئەرێ		ب- ڕستەى نەرێ

یەكەم:
1.	ئاوى ڕوبارەكە وشكبوو.
2.	نەسرینێ ئاگر هەلكر.
3.	كاوە كتێبى ڕێزمان دەخوێنێتەوە.
4.	ئەڤڕۆ ئاڤدەل دێ چیتە زاخۆ.
5.	ماستێ هەولێرێ ترشە.

دووەم:
1.	ئاوى ڕوبارەكە وشك نەبوو.
2.	نەسرینێ ئاگر هەلنەكر.
3.	كاوە كتێبى ڕێزمان ناخوێنێتەوە.
4.	ئەڤڕۆ ئاڤدەل ناچیتە زاخۆ.
5.	ماستێ هەولێرێ ترش نینە.



خستنەڕوو:
1.	ئەگەر سەرنج بدەینە كۆمەڵە ڕستەكانى بەشى یەكەم، دێ بینین هەموویان هەواڵ لە ڕوودانى شتێك دەدەن.
ڕستەى یەكەم هەواڵى وشكبوونى ئاو لە ڕوبارەكەدا ڕادەگەیەنێت.
ڕستەى دووەم هەواڵى هەلكرنا ئاگرى ژ لایێ نەسرینێ ڕادگەهینیت.
ڕستەى سێیەم هەواڵى خوێندنەوەى كتێبى ڕێزمان لەلایەن كاوەوە ڕادەگەیەنێت.
ڕستەى چوارەم هەواڵى چوونى ئاڤدەل بۆ زاخۆ ڕادەگەیەنێت.
ڕستەى پێنجەم هەواڵى ترشبوونى ماستەكە ڕادەگەیەنێت.

2.	ئەگەر سەرنج بدەینە ڕستەكانى بەشى دووەم دەبینین هەموویان هەواڵ لە ڕوونەدانى شتێك دەدەن بە پێچەوانەى ڕستەكانى بەشى یەكەمەوە:
ڕستەى یەكەم ئەوە نەرێ دەكات، كە ئاوى ڕوبارەكە وشك بووبێت.
ڕستەى دووەم ئەوە نەرێ دەكات، كە ئاگر هاتبیتە هەلكرن.
ڕستەى سێیەم ئەوە نەرێ دەكات، كە كتێبى ڕێزمان لەلایەن كاوەوە بهێتە خواندن.
ڕستەى چوارەم ئەوە نەرێ دەكات كە ئاڤدەل بچێت بۆ زاخۆ.

3.	ئەگەر دووبارە بەوردى كۆمەڵە ڕستەكانى بەشى یەكەم‌و بەشى دووەم بخوێنینەوەو جوداهى نێوانیان هەڵ بسەنگێنین دەبینین:
ئـ- لە ڕستەكانى بەشى دووەمدا ئامرازى نەرێ هەیەو خراوەتە پێش كارى ڕستەكە، كە ئەمە لە ڕستەكانى بەشى یەكەمدا نییەو بەرچاو ناكەوێت، ئەم ئامرازە نەرێیەش لە ڕستەى یەكەم‌و دووەمى بەشى ڕستەكانى ڕیزى دووەمدا (نە)یەو لە ڕستەى سێیەم‌و چوارەمدا ئامرازى (نا)یە.
لە ڕستەى پێنجەمدا ئامرازى نەرێ (نین- نى)یە لەپێش كارى ناتەواوى (ە) هاتووە.
 ب- ئینجا ئەو ڕستانەى كە كەوتوونەتە بەشى یەكەمەوەو ئامرازى (نەرێ) یان تێدا نییەو هەواڵ لە ڕوودانى شتێك دەدەن پێیان دەگۆترێ (ڕستەى ئەرێ) بەڵام ئەو ڕستانەى كە كەوتوونە بەشى دووەمەوەو ئامرازى (نە)و (نا) و (نین- نى)ى نەرێیان لە پێش كارەكەوە تێدا بەدى دەكرێت‌و هەواڵ لە ڕوونەدانى شتێك دەدەن دبێژنێ (ڕستەى نەرێ).









دەستور:
ڕستەى ڕاگەیاندن دوو جۆرە:
1.	ڕستەى ئەرێ: ئەو ڕستەیەیە كە ڕوودانى شتێك پیشان دەدات.
2.	ڕستەى نەرێ: ئەو ڕستەیەیە، كە ڕوونەدانى شتێك پیشاندەدات.
ڕێگاكانى نەرێكردن لە زمانى كوردیدا:
أ‌-	كارى ڕابردوو بە ئامرازى (نە) نەرێ دەكرێ.
ب‌-	كارى ڕانەبردوو بە ئامرازى (نا) نەرێ دەكرێ.
ت‌-	كارى ناتەواو بەم ئامرازانە نەرێ دەكرێ :
1-	ڕانەبردوو بۆ كاتى ئێستا (ە) بە (نى - نین) نەرێ دەكرێ.
2-	ڕانەبردوو بۆ كاتى داهاتوو(دەبێت) بە (نا) نەرێ دەكرێ.
3-	كاتى ڕابردوو(بوو) بە (نە) نەرێ دەكرێ.


ڕاهێنانى (1)
ئەم ڕستانەى خوارەوە (نە) یا (نا) یا (نى- نین) یان بۆ دابنێ:
1.	كەلا ئامێدیێ بڵندە.
2.	كاكم دەچێت بۆ هەولێر.
3.	دوێنێ میوانەكە هاتبوو.
4.	ئەم ماستە ترشە.
5.	ژوورەكەم خاوێنكردەوە. 


ڕاهێنانى (2)
ئەم بۆشاییانە بە (نە، نا، نى، نین) پڕبكەوە:
1.	قەدرى مانگ......... گیرێت، تا ......... گاتە شەو.
2.	سوار تا ......... گلێ ......... بێت بە سوار.
3.	دووربینى پەشیمانى لەدوا ..... یە.
4.	ئاگام لە كەس ......... یە.
5.	سەرێ ......... ئێشیت پێتڤى دەرسۆكێ .........ـە.


ڕاهێنانى (3)
ئەم ڕستە نەرێیانە بكە بە ڕستەى ئەرێ:
1.	ئازاد لە ماڵەوە نییە.
2.	ئەز ل گەل وى نەبووم.
3.	ئەمە ڕێگەى كەركوك نییە.
4.	دوێنێ لێرە باران نەبارى.
5.	دلێر فراڤینێ ناخۆت.
6.	تۆ ئەم وانەیە باش نازانیت.





ڕاهێنانى (4)
ئەم ئامرازانە  (نە، نا، نى، نین) لە ڕستەدا بەكاربهێنە:

ڕاهێنانى (5)
1.	شلۆڤەكردن:
دوێنێ باران نەبارى.
دوێنێ: هاوەڵكارى كاتییە، تەواوكەرى كارە.
باران: ناوە، بكەرە.
نەبارى: كارى ڕابردووە، تێنەپەرە، نەرێیە.
2.	ئەم ڕستانە شلۆڤەبكە:
ئـ- ئازاد نەچوو بۆ كەركوك.
    ب- شنۆ لە خوێندن دواناكەوێت.

ڕاڤەكردنى پەیڤەكان
پەیڤ	واتاكەى
بەش	پشك، پار
دواكەوتن	پاشكەڤتن
كەل	قەڵا
دووربینى	هزرتیژى، دوورنواڕى			
دەرسۆك	سەرپۆش، دەسرۆك
فراڤین	نانى نیوەڕۆ