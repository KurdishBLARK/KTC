
(وانەى نۆیەم)
(4)
ڕستەى سەرسوڕمان
/ئـ/
1.	كەریم خانى زەند چ پێشەوایەكى دادخوازبوو!
2.	كوردستان چەند خۆشە!
3.	بۆچى پاك‌وخاوێنیى شارەكەت ناپارێزیت! 
4.	شینە شاهۆ باڵندەیەكى جوانە!
5.	نەشمیلێ هۆزانەك ڤەهاند!

/ب/
1.	ئاى! ئەوە لێرە دانیشتوون.
2.	ئاخ! نەسەرمان ما، نە ماڵ.
3.	مخابن! چاوم بە هاورێكەم نەكەوت.
4.	ئۆف! سەرێ من چەند دئێشیت!
5.	ئافەرین! بە یەكەم دەرچوویت.
6.	ئۆخەى! لە دەست دەرەبەگ ڕزگارمان بوو.


خستنەڕوو:
1.	ئەگەر بڕوانینە ڕستەكانى ڕیزى یەكەم دەبینین، هەموویان ڕستەى پرسن‌و هەستێكى تایبەتیان تێدایە، بەڵام چونكە لە پرسەكانیاندا پێویستیان بە وەڵام نییە، ئانكۆ چاوەڕێى دەستنیشانكردنى مەبەست لە گوێگر ناكرێت‌و لە جیاتى نیشانەى پرس (؟) لە نووسیندا نیشانەى سەرسوڕمان (!) لە كۆتایى ڕستەدا دادەنرێت، پێى دەگوترێت (ڕستەى سەرسوڕمان).
2.	ئەگەر سەرنج بدەینە ڕستەكانى ڕیزى دووەم دەبینین، هەر یەكەیان وشەیەكى تێدایە، بەهۆى ئەو پەیڤەوە هەستێكى تایبەتى (خۆشى، ناخۆشى، سەرسوڕمان) لە ڕستەدا بەدیدەكرێت.
ئـ- لە ڕستەى یەكەمدا بەهۆى وشەى (ئاى)ەوە هەستى مەندەهۆشى بەدیدەكرێت.
ب‌-	لە ڕستەى دووەم‌و سێیەم‌و چوارەمدا بە هۆى پەیڤەكانى (ئاخ، ئۆف، مخابن)ەوە هەستى ناخۆشى دهێتە دیاركرن.
پ- لە ڕستەى پێنجەم ‌و شەشەمدا بەهۆى وشەكانى (ئافەرین، ئۆخەى) هەستى خۆشى بەدیدەكرێت.





دەستور:
ڕستەى سەرسوڕمان ئەو ڕستەیەیە هەستێك یا سۆزێكى تێدایە بە هۆى پەیڤى (پرس) یا پەیڤى (سەرسوڕمان)ەوە پێك دێت‌و بە ئاوازێكى تایبەتییەوە دهێتە دەربڕین. لە ڕستەى سەرسووڕماندا چاوەڕێى بەرسڤ ناكرێت، لە نووسیندا لە جیاتى نیشانەى پرس (؟) نیشانەى سەرسووڕمان (!) دادەنرێت.
زۆربەى پەیڤەكانى سەرسووڕمان لە زمانى كوردیدا ئەمانەن:
(ئاى، ئاخ، ئۆف، مخابن، ئافەرین، بژى، ئۆخەى... هتد).

ڕاهێنانى (1)
ڕستەی سەرسوڕمان لەمانەى خوارەوە دروست بكە:
(گوڵێكى جوان، قارەمانێك، بەڵایەكى گەورە، نەمانى زۆردارى، سەركەفتنا پێشمەرگەى)

ڕاهێنانى (2)
ئەم ڕستانەى خوارەوە بە پەیڤێكى سەرسوڕمان پڕبكەوە:
1.	.........!ئەوە تەواوتكرد.
2.	.........!ل گەل مە نەهات.
3.	......... ڤێرە چەند جهەكێ خۆشە!
4.	......... چەند ماندوو بووم!
5.	......... چۆن پیاوێك بوو!



ڕاهێنانى (3)
ئەمانە لە ڕستەدا بەكاربهێنە:
(ئۆخەى!، بژى!، ئاى!، ئافەرین!، ئۆف!)


ڕاهێنانى (4)
1.شلۆڤەكردن:
ئاى! كاوە كەوت.
ئاى: وشەى سەرسوڕمانە.
كاوە: ناوە، تایبەتییە، سادەیە، بكەرە.
كەوت: كارى ڕابردووە، تێنەپەڕە.

2. ئەم ڕستانە شلۆڤەبكە:
    ئـ- گوڵەكە چەند جوانە!
ب- ئۆخەى! بە یەكەم دەرچوویت.

          
          




              ڕاڤەكردنى پەیڤەكان
پەیڤ	واتاكەى
دادخواز	دادپەروەر
هیوا	هێڤى، ئومێد
بەدى	دیار، ئاشكرا
سەرسوڕمان	مەندەهۆشى، سەرسام، حەپەسان
منداڵ	زارۆك
هۆزان	شیعر
ڤەهاند	هۆنییەوە
شینەشاهۆ	جۆرێكى گەورەى بازە

ج
 