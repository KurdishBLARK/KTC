

هاوەڵناوی پرس
	
	ئەم ڕستانه بخوێنەوە:
1. چەند جۆرە پێنوست كڕی؟
 تە چەند (چقاس) پارە هەیە؟
2. كام ئەستێرە جوانە؟
3. كیژان ژن ژ هەمیا درێژترە؟
4. جەژنی نەورۆزی ئەمساڵ كوو بوو؟
چۆن دیارییەكت  بۆ براكەت نارد؟
دیارییەكی چۆنت بۆ نەوزادی برات نارد؟
تە دیارییەكا چاوا بۆ نەوزادێ‌ برایێ‌ خۆ هنارد؟
5. چ قوتابیێك لە تاقیكردنەوە لە هەموو وانەكان دەردەچێت؟
6. پۆلی چەندەمیت؟
ئازاد چەندەمین قوتابییە، كە لە ڕێزماندا دەرچووە؟

خستنەڕوو:
	لە ڕستەكانی سەرەوەدا، دەبینین لە كۆتایی هەر ڕستەیەك نیشانەیەكی پرس (؟) هەیە، بۆمان دەردەكەوێت، كە ڕستەكە لە شێوەی پرسدایە، ئەگەر زیاتر لە ڕستەكان ڕامێنین، دەبینین پەیڤێكی پرسكردن لە هەر  یەك لەم ڕستانەدا هەیە، كە بەهۆی ئەو پەیڤەوە پرسیارمان كردووە.
1. لەڕستەكانی ژمارە (1) دا، پەیڤی پرسی (چەند) بە كارهاتووە، كە لەگەڵ ناوێكدا بە كارهاتووەو پرسی پێ‌ لەو ناوە دەكرێت، دیارە لە وەڵامیشدا دەبێ‌ پەیڤەكی وا بەكاربێت، كە وەسفی ناوەكە بكات‌و ببێتە تەواوكەر بۆی. وەك ئەوەی لە وەڵامی پرسیاری یەكەمدا بڵێین (دوو جۆرە پێنووسم كڕی) كە دیارە لێرەدا هاوەڵناوی (دوو) وەڵامی پەیڤی پرسی (چەند)ە، كەواتە پەیڤەكە هاوەڵناوی پرسە. ڕستەی دووەمیش هەر ب ڤی ئاواییە.
2. لە ڕستەی دووەمدا پەیڤی (كام) لە پێش ناوی ئەستێرە بەكارهاتووە، كە دیارە پرسیار لە ئەستێرەی جوان دەكات، بۆیە وەڵامەكەی بە (ئەم  .... ە) یە، كە هاوەڵناوی نیشانەیە و ناوە دیارخراوەكەش دەچێتە نێوانیان و‌ پەیڤی كام وەك هاوەڵناوی پرس بەكارهاتووە.‌‌
3. لە ڕستەی سێیەمدا هەر بڤی ئاوایی، پەیڤا پرسێ‌ (كیژان ـــ كی ژوان) دگەل (ژن) یا هاتییە ب كار ئینانێ‌، داكو لناڤ كۆمەڵەكا ژنان، وێ‌ ژنێ‌ دەست نیشان بكەت، كو ژ هەمی ژنێن دی درێژترە، هەر ژبەر هندێیە ئەڤ پەیڤە ژی ب هاوەڵناوێ‌ پرس دهێتە ناسین.
4. لە ڕستەكانی ژمارە (4)دا، پەیڤەكانی (كوو، چۆن، چاوان) لە واتادا یەكن‌و لەگەڵ ناودا بەكارهاتوون، لەناو ئەوانەشدا پەیڤی (چۆن) لە دوو شێوەدا بەكارهاتووە بەم جۆرە:
ئـ - لە پێش ناودا هاتووە، 
	كە لەو بارەدا پێویستی بە (ی) ئامرازی دانە پاڵ نییە.
ب-  لە دوای ناودا،
	كە پێویستی بە ئامرازی دانەپاڵی  (ی، ا، ێ، ێد، ێت، ێن‌) هەیە، ئەگەر وەڵامی پرسیارەكانیش بدەینەوە، دەبێ‌ لە وەڵامەكاندا وەسفی ناوەكان بكەین، بۆیە پەیڤەكانی (كوو، چۆن، چاوان) بە هاوەڵناوی پرس دێنە هەژماردن.
5. لە ڕستەی پێنجەمدا بەهۆی پەیڤی پرسی (چ ... ێك)، پرسیارمان لەو قوتابییە كردووە، كە لە هەموو وانەكان دەردەچێت، مەبەستیش ناوی قوتابییەكە نییە، بەڵكو سیفەتەكەیەتی، بۆیە لە وەڵامدا دەڵێین: (قوتابی زیرەك، یان قوتابی هشیار... هتد) لە هەموو وانەكان دەردەچێت، كەواتە یەپڤی پرسی ناوبراو، لە شێوەی هاوەڵناوی پرس بەكار هاتووە.
6. لە هەر دوو ڕستەی ژمارە (6)دا پەیڤی پرسمان لە شێوەی (چەندەم، چەندەمین) بەكارهێناوە، كە پرسی پێ‌ لە ڕیزبەندی دەكەین، لە وەڵامیاندا ژمارەیەك لە شێوەی هاوەڵناوی ژمارەیی ڕێكخستندا بەكاردەهێنین، بۆیە دەبنە هاوەڵناوی پرس‌.

دەستور: 
1. هاوەڵناوی پرس، پەیڤەكی پرسە، كە وەسفی ناوێك دەكات لە شێوەی پرسدا.
2. ئەگەر هاوەڵناوی پرس لە پێش ناوەكە هات پێویستی بە ئامرازی دانەپاڵ نابێت وەك:
كام سوار گەهشتە جێ‌؟
كیش هەسپ ژ هەمیا خێراترە؟
چەند هەڤاڵت هەن؟
چ ئەسپێك ڕەسەنە؟
	ئەگەر‌ لە پاش ناوەكە هات، ئەو كاتە ئامرازی دانەپاڵی دەوێت وەك:
هوین ل گوڤەندەكا چاوان پشكداربوون؟ (ا) ئامرازی دانەپاڵە.
ئەوان لە ڕۆژێكی چۆن سەفەریان كرد؟ (ی) ئامرازی دانە پاڵە.
3. ئەو پەیڤێن پرسێیێن كو دبنە هاوەڵناوی پرس ئەڤەنە:
ئـ- كام، كامە، كیهان، كیهە، كیژان، كیش.
ب- چەند (چقاس).
پ- چۆن، چاوان، كوو، چلۆن.
ت- چ ... ێك.
4. ئەركی هاوەڵناوی پرس لە ڕستەدا
ئـ . دەبێتە دیارخەری ناو. وەك: 
1. كراسێكی چۆنت كڕی؟
2. كام قوتابی بە یەكەم دەرچوو؟
ب. دەبێتە تەواوكەری كاری ناتەواو
 - خواردنەكە چۆن بوو

ڕاهێنانی (1)
	پەیڤی (چۆن) لە دوو ڕستەدا بەكاربێنە، بەو مەرجەی لە یەكەمیاندا تەواوكەری كارێكی ناتەواو بێت و لە دووەمیاندا دیارخەری ناوبێت.

ڕاهێنانی (2)
	ئەم ڕستانە شیبكەوە:
1. چەند ڕۆژنامە لە كوردستان‌ دەردەچن؟
2. كیهان كچ خوشكا تەیە؟
