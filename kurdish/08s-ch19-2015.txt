
(وانەى نۆزدەهەم)
كارى تێنەپەڕو كارى تێپەڕ

ئـ/
1.	دلێر نڤست.
2.	كۆترەكە دەفڕێت.

ب/
1.	پێشمەرگە وەلاتى دپارێزیت.
2.	نەوزاد چیرۆكى نووسی.

خستنەڕوو:
1.	ئەگەر بڕوانینە ڕستەكانى بەشى (ئـ) دەبینین:
•	كارى (نڤست- دەفڕێت) هەر یەك ژوان خراونەتە پاڵ كەسێك یان شتێك واتە هەر  یەك ژوان كارێكى هەیە.
•	لە ڕستەى یەكەمدا كارى (نڤست) كارێكى ڕابردووەو بە تەنیا شیایە واتاى ڕستەكە تەواو بكات‌و مەبەستى ڕستەكەش بدات بە دەستەوە.
•	لە لایەكى ترەوە دەبینین ئەركى كارەكە (نڤست) لە (بكەر)كەوە (دلێر) تێناپەڕێتە سەر كەسێك یا شتێكى تر.
•	لە ڕستەى دووەمیشدا ئەركى كارى (دەفڕێت) لە بكەرى ڕستەكە تێناپەڕێتە سەر كەسێك یان شتێكى تر.
جار هەر كارێك كە بەتەنیا واتاى ڕستەكە تەواو بكات‌و ئەركى لە (بكەر)ى كارەكەوە تێنەپەڕێتە سەر كەسێك یان شتێكى تر دبێژنێ (كارى تێنەپەڕ).
2.	ئەگەر بڕوانینە ڕستەكانى بەشى (ب) دەبینین:
لە ڕستەى یەكەمدا پەیڤى (دپارێزیت) كارەو بكەرەكەى (پێشمەرگە)یە. ئەگەر گوتبامان (پێشمەرگە دپارێزیت) نەمان دەزانى چى دپارێزێت؟
جا بۆ تەواوكردنى واتاى ڕستەكە، كارەكە پێویستى بە تەواوكەرێك هەیە بۆ ئەوەى واتاى ڕستەكە تەواو ئاشكرا بكات كە لەمەولا بەم تەواوكەرە دەبێژین (بەركار).
هەروەها لە ڕستەى دووەمدا كارى (نووسی) پێویستى بە وشەیەكى تر هەیە تاكو واتاى ڕستەكە تەواو ئاشكرا بكات، چونكە ئەگەر گوتبامان (نەوزاد نووسی) نەمان دەزانى چى نووسی؟ لەبەر ئەمە پەیڤى  (چیرۆك) دەبێت بە بەركار.
•	لەلایەكى ترەوە دەبینین ئەركى كارەكە كە (بكەر)ەكە ئەنجامى دەادات لە خۆیەوە تێدەپەرێت‌و دەكەوێتە سەر (بەركار)ەكە.
•	جا هەر كارێك بە تەنیا لەگەڵ بكەرەكەى نەتوانێت واتاى ڕستەیەك تەواو ئاشكرا بكات‌و پێویستى بە پەیڤێكى تر بێت بۆ ئەم تەواوكردنە، پێیدەڵێین كارى (تێپەڕ).
دەستور:
1.	كارى تێنەپەڕ: ئەو كارەیە كە بە تەنیا دەتوانێت واتاى ڕستەیەك تەواو بكات‌و ئەركى لە بكەرى كارەكە تێناپەڕێتە سەر كەسێك یان شتێكى تر.
2.	كارى تێنەپەڕ بە هیچ ڕەنگێك (بەركار) وەرناگرێت بەڵام دەتوانێت (تەواوكەرى بەیاریدە) وەربگرێت وەكو: نیوار چوو بۆ هەولێر.
3.	كارى تێپەڕ: ئەو كارەیە بە تەنیا لەگەڵ بكەرەكەى نەشێت واتاى ڕستەیەك تەواو ئاشكرا بكات بەڵكو پێویستى بە پەیڤێكى تر هەیە بۆ ئەم تەواوكردنە، ئەم پەیڤەش ئەركى كارەكەى دەكەوێتە سەرو دەبێتە (بەركار). یان كارى تێپەڕ: ئەو كارەیە كە ئەركى لە (بكەر)ى كارەكەوە تێدەپەرێتە سەر كەسێك یان شتێكى ترو دەبێتە تەواوكەرى كارەكەو دبێژنێ (بەركار).
4.	كارى تێپەڕ: ئەم كارە دەشیت (بەركار)و (تەواوكەرى بەیاریدە) وەربگرێت وەكو: جوتیار زەوى بە هەوجاڕ دەكێڵێت. لەم ڕستەیەدا پەیڤى (زەوى) بەركارەو (هەوجاڕ) تەواوكەرى بەیاریدەیە بۆ كارى (دەكێڵێت).
                    
لە ڕووی دروستكردن
                     
هێز


واتا


كات
 
ڕاهێنانى (1)
ئەم بۆشاییانە بە كارێكى تێپەڕ پڕبكەوە:
1.	سێوەكەم ..........
2.	ئەو پیاوە خانوو دروست ..........
3.	تە چەند كەو ..........؟
4.	ئاڤان یا جلكا ..........
5.	دارا سێوەكە ..........
ڕاهێنانى (2)

ئەم بۆشاییانە بە كارێكى تێنەپەڕ پڕبكەوە:
1.	مللەت ب خاندنێ ..........
2.	گیا لەسەر بنجى خۆى ..........
3.	كۆترا شێردلى ..........
4.	لە هەموو هەورێك باران ..........


ڕاهێنانى (3)

وەڵامى ڕاست هەڵبژێرە:
1.	دەكڕین.         (تێنەپەڕە، تێپەڕە)
2.	هات.             (تێپەڕە، تێنەپەڕە)
3.	تەواودەكەم.    (تێپەڕە، تێنەپەڕە)
4.	هەڵدەواسێت.   (تێنەپەڕە، تێپەڕە)
5.	ڕایكرد.           (تێپەڕە، تێنەپەڕە)
ڕاهێنانى (4)

ئەم كارانە چ جۆرێكن؟ لە ڕستەدا بەكاریان بهێنە:
( نووست، كەفت، دەبارێت، بخۆ، چاند، دەنووسین، ڕزى، هات ).


ڕاهێنانى (5)
شیكردنەوە 

1.	ئێمە گۆرانییەكەمان بیست.
ئێمە: جێناوى سەربەخۆیە بۆ كەسى یەكەمى كۆ، بكەرە.
گۆرانییەكە: ناوە، تاكە، ناسراوە ، بەركارە.
مان:  جێناوى لكاوە بۆ كەسى یەكەمى كۆ، بۆ بكەر دەگەڕێتەوە.
بیست: كارى ڕابردووى نزیكە، تێپەڕە.
2.	ئەم ڕستانە شلۆڤەبكە:
ئـ - خشتەكە شكابوو.
ب- شڤانى پەز چەراند.





ڕاڤەكردنى پەیڤەكان
پەیڤ		واتاكەى
پێویست	:	پێتڤى
كارى تێنەپەڕ	:	كارێ دەرباز نەبووى
كارى تێپەر	:	كارێ دەرباز بووى
كاڵەك	:	گندۆر
گۆرانى	:	ستران
بیست	:	بیهست، گوهـ لێبوو
خشت	:	كەلپیچ، كەرپوچ،لگبن
شیا	:	توانى
پەیڤ	:	وشە
بنێرینە	:	سەرنج بدەینە، تەماشا بكەین، بنۆرینە
ژوان	:	لەوان
بەركار	:	تەواوكەری ڕاستەوخۆ 
پێى دبێژن	:	پێى دەگۆترێت، پێى دەڵێن
بێنێتە دى	:	بجه بینیت
سەخت	:	دژوار، ب زەحمەت
بنج	:	بنج‌و بناوان، بنەما، ڕەگ، ڕهـ

