
 (وانەى هەشتەم)
ڕستەى پرس
  
1.	ئایا منداڵەكە شیرەكەى خواردەوە؟
2.	  كەنگى دچییە زاخۆیێ؟
3.	نەوت چۆن دەردەهێنرێ؟

خستنەڕوو:
ئەگەر سەرنج بدەینە ئەو سێ ڕستەیەى سەرەوە دەبینین:
1.	لە ڕستەى یەكەمدا پرسكەر لە شتێك دەپرسێت كە نایزانێت‌و لەلاى ڕوون نییەو داخازى ژ گوهدارى دكەت تێیبگەهێنیت، بە وشەى پرسى (ئایا) ڕستەكە وەك ڕستەیەكى پرس دەردەبڕێت، و لە كۆتایشدا نیشانەى پرس (؟) دادەنرێت.
بەرسڤدان ژى ب دوو شێوە دەبێت:
ئەگەر گوێگر ویستى لە پرسكەر بگەهینیت، كە كارەكە ڕوویداوە، یا وشەى ئەرێ (بەڵێ) بەكاردەهێنێت، یا وەڵامەكە هەمووى بە تەواوى (بەشێوەى ئەرێ) بڵێت‌و بێژێت (منداڵەكە شیرەكەى خواردەوە).

2.	لە ڕستەى دووەمدا پرسكەر، پرسیار لە كات دەكات، واتە پرسیار لە گوێگرەكەى دەكات، دەربارەى كاتى چوونى بۆ زاخۆ.
3.	 لە ڕستەى سێیەمدا پرسكەر، پرسیار لە چۆنییەتى دەكات، واتە پرسیار لە گوێگرەكەى دەكات، دەربارەى چۆنییەتى دەرهێنانى نەوت.
 ئەم پەیڤانەى كە بۆ پرسیاركردن بەكاردەهێنرێن، ئەمانەن:
1.	كێ (كى): پرسیار لە كەسێك دەكات، وەك:
كێ كتێبەكەى خوێندەوە؟
كێ هات؟
2.	چى (چ): پرسیار لە شتێك دەكات، وەك:
ماسى بە چى ڕاودەكرێت؟
 چ دخۆى؟
3.	كوێ (كیڤە): پرسیار لە شوێنێك دەكات، وەك: لە كوێ بوویت؟
تۆ لكیڤە بوویت؟
4.	كەى (كەنگى): پرسیار لە كات دەكات، وەك:
كەى جوتیار گەنم دەچێنێت؟
كەنگى دێ خوینى؟
5.	چۆن (چاوا) پرسیار لە چۆنێتى (چەوانیا) دەكات، وەك:
برنج چۆن دەچێنرێت؟
پەیمان چاوا چیرۆكێ دنڤیسیت؟

6.	چەند (چقاس): پرسیارى لە ژمارەو ئەندازەیەك دەكات، وەك: زەوى بە چەند ڕۆژ بە دەورى خۆردا دەسوڕێتەوە؟
ڕزگار ل چەند وانان كەفتییە؟
تە چقاس پارە هەیە؟
7.	كام - كامە (كیژ - كیژك): پرسیار لە دەستنیشانكردنى شتێك دەكات لەناو چەند شتێكدا، وەك:
لەم گوڵانە كامیانت دەوێت؟
كیژ قوتابى ژ هەمیا زیرەكترە؟
ژ ڤان ڕەنگان تە كیشك دڤێت؟
وەڵامى ئەم پەیڤانەى كە بۆ پرس بەكاردەهێنرێن هەموویان بە دەستنیشانكردنى ئەو شتە دەبێت، كە پرسیارى لە بابەت كراوە، بۆ نمونە ئەگەر یەكێك بپرسێت:
(كەى دەچیت بۆ لادێ؟) لە وەڵامدا ئەو كاتە دەست نیشاندەكرێت كە چوونەكەى تێدا ڕوودەدات، ئەگەر (هەفتەى داهاتوو) بوو، وەڵام بەم جۆرە دەبێت: (هەفتەى داهاتوو دەچم بۆ لادێ)





دەستور:
پرسیار بەم شێوانە دەكرێ:
1.	بە هۆى ئاوازێكى تایبەتییەوە كە ڕستەكەى پێ دەردەبڕێت‌و لە نووسینیشدا نیشانەى پرس (؟) دادەنرێت.
2.	بەهۆى بەكارهێنانى پەیڤا پرسێ (ئایا- ئەرێ)‌و نیشانەى پرس (؟) لەو ڕستانەدا كە پرسیار لە ناوەرۆكى ڕستەكە دەكرێ. وەڵام ژى بە وشەى (بەڵێ) لە بارى ئەرێداو ئامرازى (نە) و بە وشەى (نەخێر) لە بارى نەرێدا دەبێت.
3.	بەهۆى وشەى پرس (ئایا- ئەرێ)و (كام- كیژ)و دانانى نیشانەى پرس (؟) لەو ڕستانەدا  پرسیار لە دەستنیشانكردنى شتێك لەناو دوو شت یا پتردا دەكرێت بەرسڤ ژى بەدەستنیشانكردنى شتە پرسراوەكە دەبێت.
4.	پەیڤەكانى پرس، وەڵامیان بە دەستنیشانكردنى مەبەستەكە دەبێت.
5.	لە كۆتایى ڕستەى پرسدا، نیشانەى پرس (؟) دادەنرێت بۆ ئەوەى ژ ڕستا ڕاگەهاندنێ بهێتە جوداكرن.
6.	لە ڕستەى پرسدا پرسكەر چاوەڕێى بەرسڤ لە گوێگرەكە دەكات.







ڕاهێنانى (1)
ئەم بۆشاییانەى خوارەوە بە پەیڤێكى پرس پڕ بكەوە:
1.	زمانى تۆ ......... یە؟
2.	گەنم ......... دهێتە چاندن؟
3.	كاروان لەگەڵ ......... چوو بۆ سەیران؟
4.	......... ل كوردستانێ بەفر دبارێت؟
5.	......... تۆ وانا خۆ نانڤیسى؟
6.	......... نەخوێندەوارى لە كوردستاندا نامێنێت؟

ڕاهێنانى (2)
ئەم وشانەى هێڵیان بە ژێردا هاتووە پەیڤى پرسیاریان لەجێ دابنێ و ڕستەكانیش بخە شێوەى پرسەوە:
1.	دار گوێز لە كوردستاندا دەڕوێت.
2.	ئارمسترۆنگ یەكەم كەس بوو گەیشتە سەر مانگ.
3.	ئەز ب كەلەكێ ژ ڕوبارى دەرباز بووم.
4.	گرانى یا بارى 20 كیلۆیە.
5.	ئەمەیان باشترە.
6.	ناڤێ تە هشیارە؟


ڕاهێنانى (3)
ئەم پەیڤانە لە ڕستەدا بەكاربهێنە:
كام - ئایا - چۆن - چما- چى - كەنگى- كوێ- چەند- چاوا.


ڕاهێنانى (4)
1.شلۆڤەكردن:
بەفر لە كوێ دەبارێت؟
بەفر: ناوە، بكەرە.
لە: ئامرازى پەیوەندییە.
كوێ: پەیڤى پرسە، تەواوكەرى بەیاریدەى كارە.
دەبارێت: كارى ڕانەبردووە، تێنەپەڕە.
ێت: جێناوى لكاوە بۆ كەسى سێیەمى تاك، بۆ بكەر دەگەڕێتەوە. 
2.ئەم ڕستانە شلۆڤەبكە:
ئـ- جوتیار زەوى بەچى دەكێڵێت؟
   ب- شڤان چاوا ڕێزمانێ دخوینیت؟

        




ڕاڤەكردنى پەیڤەكان
پەیڤ	واتاكەى
كۆتایى	دویماهى
وەڵام	بەرسڤ
گوێگر	گوهدار
قورس	گران
لادێ	گوند
مانگ	هەیڤ
شڤان	شوان
ئانكۆ	یان، یاخود
دامەزراوە	دەزگە









